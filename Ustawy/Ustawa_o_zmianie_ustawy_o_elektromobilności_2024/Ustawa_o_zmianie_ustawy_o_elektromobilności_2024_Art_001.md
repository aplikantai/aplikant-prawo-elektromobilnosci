---
law_title: "Ustawa o zmianie ustawy o elektromobilności (2024)"
category: Ustawy
legal_provisions: Art. 1
doc_type: USTAWA
doc_number: Dz.U.2024.1289
article: 1
source_document: text1.pdf
chunk_number: 1652
---

Art. 1. W ustawie z dnia 11 stycznia 2018 r. o elektromobilności i paliwach alternatywnych (Dz. U. z 2024 r. poz. 1289)
wprowadza się następujące zmiany:
1) w art. 34:
a) ust. 1 otrzymuje brzmienie:
„1. Naczelne i centralne organy administracji państwowej zapewniają, aby udział pojazdów elektrycznych
we flocie użytkowanych pojazdów samochodowych w rozumieniu art. 2 pkt 33 ustawy z dnia 20 czerwca 1997 r. –
Prawo o ruchu drogowym w obsługującym je urzędzie lub instytucji gospodarki budżetowej, lub innym podmiocie
zapewniającym obsługę w zakresie transportu osób wynosił co najmniej 22 % liczby użytkowanych pojazdów
samochodowych w rozumieniu tej ustawy.”,
b) w ust. 2 po pkt 6 dodaje się pkt 6a w brzmieniu:
„6a) Ministra Obrony Narodowej oraz instytucji i podmiotów zapewniających realizację zadań w zakresie trans-
portu osób w obsługującym go urzędzie, a także jednostek Sił Zbrojnych Rzeczypospolitej Polskiej;”;
2) w art. 35:
a) ust. 1 otrzymuje brzmienie:
„1. Jednostka samorządu terytorialnego, z wyłączeniem gmin i powiatów, których liczba mieszkańców nie
przekracza 50 000, zapewnia, aby udział pojazdów elektrycznych we flocie użytkowanych pojazdów samochodo-
wych w rozumieniu art. 2 pkt 33 ustawy z dnia 20 czerwca 1997 r. – Prawo o ruchu drogowym w obsługującym
ją urzędzie wynosił co najmniej 22 % liczby użytkowanych pojazdów samochodowych w rozumieniu tej ustawy.”,
b) uchyla się ust. 2 i 3;
3) art. 36 otrzymuje brzmienie:
„Art. 36. 1. Gmina, w której liczba mieszkańców jest większa niż 50 000, wykonuje przewozy pasażerskie w trans-
porcie drogowym, w ramach komunikacji miejskiej w rozumieniu art. 4 ust. 1 pkt 4 ustawy z dnia 16 grudnia 2010 r.
o publicznym transporcie zbiorowym (Dz. U. z 2023 r. poz. 2778 oraz z 2024 r. poz. 1853), z przynajmniej częścio-
wym wykorzystaniem autobusów zeroemisyjnych lub autobusów napędzanych gazem ziemnym pochodzącym z bio-
metanu lub zleca, lub powierza wykonywanie takich przewozów podmiotom, które we flocie pojazdów przeznaczo-
nych do wykonywania przewozów na jej obszarze przynajmniej częściowo wykorzystują autobusy zeroemisyjne lub
autobusy napędzane gazem ziemnym pochodzącym z biometanu.
1) Niniejszą ustawą zmienia się ustawy: ustawę z dnia 27 kwietnia 2001 r. – Prawo ochrony środowiska, ustawę z dnia 16 grudnia 2010 r.
o publicznym transporcie zbiorowym oraz ustawę z dnia 2 grudnia 2021 r. o zmianie ustawy o elektromobilności i paliwach alterna-
tywnych oraz niektórych innych ustaw.
Dziennik Ustaw – 2 – Poz. 1853
2. Gmina, w której liczba mieszkańców jest większa niż 100 000, oraz podmiot, któremu ta gmina zleciła lub
powierzyła wykonywanie przewozów pasażerskich w transporcie drogowym w ramach komunikacji miejskiej w rozu-
mieniu art. 4 ust. 1 pkt 4 ustawy z dnia 16 grudnia 2010 r. o publicznym transporcie zbiorowym, nabywają na podsta-
wie umowy sprzedaży, leasingu, najmu lub dzierżawy z opcją zakupu wyłącznie autobusy zeroemisyjne służące do
wykonywania takich przewozów na obszarze tej gminy.
3. Obowiązku, o którym mowa w ust. 2, nie stosuje się do nabywania autobusów służących do realizacji prze-
wozów pasażerskich w transporcie drogowym w ramach komunikacji miejskiej w rozumieniu art. 4 ust. 1 pkt 4 ustawy
z dnia 16 grudnia 2010 r. o publicznym transporcie zbiorowym:
1) które wykraczają poza granice administracyjne miasta, w którym liczba mieszkańców jest większa niż 100 000;
2) których organizatorem jest gmina, w której liczba mieszkańców jest większa niż 100 000, realizowanych na
terenie gminy o liczbie mieszkańców mniejszej niż 100 000 albo gmin o liczbie mieszkańców mniejszej niż
100 000 każda.”;
4) w art. 36a wyrazy „art. 34–36, art. 68 i art. 68a” zastępuje się wyrazami „art. 34, art. 35 ust. 1, art. 68 i art. 68a”;
5) uchyla się art. 37;
6) art. 38 otrzymuje brzmienie:
„Art. 38. 1. Podmioty, o których mowa w art. 34 i art. 35 ust. 1, do dnia 31 stycznia każdego roku przekazują
ministrowi właściwemu do spraw energii oraz ministrowi właściwemu do spraw klimatu informację o liczbie pojazdów
samochodowych w rozumieniu art. 2 pkt 33 ustawy z dnia 20 czerwca 1997 r. – Prawo o ruchu drogowym we flocie
wykorzystywanej do obsługi urzędu, z uwzględnieniem liczby oraz udziału procentowego pojazdów elektrycznych,
według stanu na dzień 31 grudnia roku poprzedzającego przekazanie tej informacji.
2. Gmina, o której mowa w art. 36 ust. 1, do dnia 31 stycznia każdego roku przekazuje ministrowi właściwemu
do spraw energii oraz ministrowi właściwemu do spraw klimatu informację o liczbie autobusów we flocie wykorzy-
stywanej do wykonywania przewozów pasażerskich w transporcie drogowym w ramach komunikacji miejskiej w ro-
zumieniu art. 4 ust. 1 pkt 4 ustawy z dnia 16 grudnia 2010 r. o publicznym transporcie zbiorowym, z uwzględnieniem
liczby oraz udziału procentowego autobusów zeroemisyjnych oraz autobusów napędzanych gazem ziemnym pocho-
dzącym z biometanu, według stanu na dzień 31 grudnia roku poprzedzającego przekazanie tej informacji.”;
7) w art. 39:
a) po ust. 3 dodaje się ust. 3a i 3b w brzmieniu:
„3a. Jeżeli ocena poziomów substancji w powietrzu, o której mowa w art. 89 ust. 1 ustawy z dnia 27 kwiet-
nia 2001 r. – Prawo ochrony środowiska (Dz. U. z 2024 r. poz. 54, 834, 1089, 1222, 1847 i 1853), wykazała prze-
kroczenie średniorocznego poziomu dopuszczalnego dwutlenku azotu w mieście, w którym liczba mieszkańców
jest większa niż 100 000, to od dnia 1 stycznia roku następującego po roku, w którym prezydent tego miasta otrzy-
mał wyniki oceny zgodnie z art. 89 ust. 1a tej ustawy, rada gminy ustanawia w drodze uchwały strefę czystego
transportu w tym mieście.
3b. Strefa czystego transportu, o której mowa w ust. 3a, może zostać zniesiona, jeżeli ocena poziomów sub-
stancji w powietrzu, o której mowa w art. 89 ust. 1 ustawy z dnia 27 kwietnia 2001 r. – Prawo ochrony środowi-
ska, w kolejnych trzech latach nie wykaże przekroczenia średniorocznego poziomu dopuszczalnego dwutlenku
azotu w mieście, w którym ustanowiono strefę czystego transportu.”,
b) ust. 5 otrzymuje brzmienie:
„5. Rada gminy, w uchwale ustanawiającej strefę czystego transportu, może dopuścić wjazd do strefy,
w godzinach określonych w tej uchwale, w okresie nie dłuższym niż 3 lata od dnia ustanowienia strefy, pojazdów
innych niż określone w ust. 1 i 2 oraz korzystających z wyłączeń na podstawie ust. 4, pod warunkiem uiszczenia
opłaty.”,
c) w ust. 6 uchyla się pkt 5;
8) po art. 40 dodaje się art. 40a w brzmieniu:
„Art. 40a. 1. W celu ograniczenia negatywnego oddziaływania emisji zanieczyszczeń z transportu na zdrowie
ludzi i środowisko, dyrektor parku narodowego może ustalić, w drodze zarządzenia, o którym mowa w art. 8e ust. 1
ustawy z dnia 16 kwietnia 2004 r. o ochronie przyrody (Dz. U. z 2024 r. poz. 1478), że działalność edukacyjna parku
narodowego oraz udostępnianie obszaru parku narodowego będą realizowane przy użyciu pojazdów, o których mowa
w art. 39 ust. 1 pkt 1–3.
Dziennik Ustaw – 3 – Poz. 1853
2. Do realizacji zadań w ramach działalności edukacyjnej parku narodowego oraz udostępniania obszaru parku
narodowego przy użyciu pojazdów, o których mowa w ust. 1, nie mają zastosowania ograniczenia oraz zakazy ruchu
ustanowione przez zarządcę drogi na odcinkach dróg publicznych znajdujących się na obszarze parku narodowego.
Pojazdy, o których mowa w ust. 1, użytkuje się, uwzględniając w szczególności konieczność zapewnienia bezpieczeń-
stwa wszystkim uczestnikom ruchu w rozumieniu art. 2 pkt 17 ustawy z dnia 20 czerwca 1997 r. – Prawo o ruchu dro-
gowym.”;
9) w art. 68 uchyla się ust. 2–4;
10) w art. 76 uchyla się ust. 2;
11) w art. 86 w pkt 4 wyrazy „1 stycznia 2028 r.” zastępuje się wyrazami „1 stycznia 2026 r.”.