---
law_title: "Ustawa o elektromobilności i paliwach alternatywnych (tekst jednolity 2024)"
category: Ustawy
legal_provisions: Art. 34
doc_type: USTAWA
doc_number: Dz.U.2019.1461
article: 34
source_document: text.pdf
chunk_number: 1604
---

Art. 34. 11) 1.12) Naczelne i centralne organy administracji państwowej zapewniają, aby udział pojazdów elek-
trycznych we flocie użytkowanych pojazdów samochodowych w rozumieniu art. 2 pkt 33 ustawy z dnia 20 czerwca
1997 r. – Prawo o ruchu drogowym w obsługującym je urzędzie lub instytucji gospodarki budżetowej, lub innym
podmiocie zapewniającym obsługę w zakresie transportu osób wynosił co najmniej 50 % liczby użytkowanych pojaz-
dów samochodowych w rozumieniu tej ustawy.
2. Przepisu ust. 1 nie stosuje się do:
1) ministra właściwego do spraw zagranicznych w zakresie pojazdów wykorzystywanych w placówkach zagranicznych
Rzeczypospolitej Polskiej w rozumieniu ustawy z dnia 27 lipca 2001 r. o służbie zagranicznej (Dz. U. z 2020 r.
poz. 1854)13);
2) Dyrektora Generalnego Służby Więziennej, Komendanta Głównego Policji, Głównego Inspektora Transportu
Drogowego, Szefa Agencji Bezpieczeństwa Wewnętrznego, Szefa Agencji Wywiadu, Szefa Służby Kontrwywiadu
Wojskowego, Szefa Służby Wywiadu Wojskowego, Szefa Centralnego Biura Antykorupcyjnego, Komendanta
Głównego Straży Granicznej i Komendanta Głównego Państwowej Straży Pożarnej;
3) Szefa Krajowej Administracji Skarbowej w zakresie pojazdów używanych do celów specjalnych w rozumieniu
art. 2 pkt 37 ustawy z dnia 20 czerwca 1997 r. – Prawo o ruchu drogowym;
4) Generalnego Dyrektora Dróg Krajowych i Autostrad w zakresie pojazdów innych niż wykorzystywane wyłącz-
nie do przewozu osób;
5) Służby Ochrony Państwa;
6)14) Głównego Inspektora Ochrony Środowiska w zakresie pojazdów innych niż wykorzystywane wyłącznie do prze-
wozu osób;
7)14) innych podmiotów, w zakresie pojazdów używanych do realizacji ich ustawowych zadań związanych z ochroną
ludności, bezpieczeństwem pożarowym oraz utrzymaniem porządku publicznego.