---
law_title: "Ustawa o elektromobilności i paliwach alternatywnych (tekst jednolity 2024)"
category: Ustawy
legal_provisions: Art. 28
doc_type: USTAWA
doc_number: Dz.U.2019.1461
article: 28
source_document: text.pdf
chunk_number: 1587
---

Art. 28. 1. Punkt bunkrowania skroplonego gazu ziemnego (LNG), w zakresie jego bezpiecznej eksploatacji, naprawy
i modernizacji, podlega badaniom technicznym przeprowadzanym przez TDT.
2. Badanie, o którym mowa w ust. 1, przeprowadza się:
1) przed oddaniem punktu bunkrowania skroplonego gazu ziemnego (LNG) do eksploatacji;
2) każdorazowo w przypadku naprawy lub modernizacji punktu bunkrowania skroplonego gazu ziemnego (LNG), z wy-
łączeniem naprawy wynikającej z instrukcji eksploatacji opracowanej przez producenta lub jego upoważnionego
przedstawiciela;
3) okresowo – co najmniej raz w roku;
4) każdorazowo w przypadku powzięcia informacji o nieprawidłowościach w funkcjonowaniu punktu bunkrowania skrop-
lonego gazu ziemnego (LNG) lub wypadku związanym z jego eksploatacją, przekazanych zgodnie z ust. 3a.
3.5) Badanie, o którym mowa w ust. 1, przeprowadza się na wniosek operatora punktu bunkrowania skroplonego gazu
ziemnego (LNG), przy czym wniosek ten jest składany w terminie:
1) do 7 dni od dnia, w którym została zakończona naprawa lub modernizacja punktu bunkrowania skroplonego gazu ziem-
nego (LNG) – w przypadku, o którym mowa w ust. 2 pkt 2;
2) co najmniej 30 dni przed dniem, w którym upływa termin przeprowadzenia następnego badania, o którym mowa
w ust. 1, określony przez TDT podczas ostatniego badania – w przypadku, o którym mowa w ust. 2 pkt 3;
3) 7 dni od dnia zawiadomienia TDT o nieprawidłowości w funkcjonowaniu punktu bunkrowania skroplonego gazu
ziemnego (LNG) lub wypadku związanym z jego eksploatacją – w przypadku, o którym mowa w ust. 2 pkt 4.
3a. Operator punktu bunkrowania skroplonego gazu ziemnego (LNG) jest obowiązany niezwłocznie zawiadomić TDT
o każdej nieprawidłowości w funkcjonowaniu tego punktu lub wypadku związanym z jego eksploatacją.
4. Dyrektor TDT wydaje decyzję o wstrzymaniu eksploatacji punktu bunkrowania skroplonego gazu ziemnego (LNG)
w przypadku stwierdzenia, na podstawie wyników badań, o których mowa w ust. 1, niespełnienia przez ten punkt wymagań
technicznych określonych w art. 25 lub w przepisach wydanych na podstawie art. 29 ust. 2.
5. Za przeprowadzenie badań, o których mowa w ust. 1, pobierane są opłaty, które stanowią przychód TDT.
5) W brzmieniu ustalonym przez art. 8 pkt 1 ustawy z dnia 7 lipca 2023 r. o zmianie ustawy o przygotowaniu i realizacji strategicznych
inwestycji w zakresie sieci przesyłowych oraz niektórych innych ustaw (Dz. U. poz. 1506); wszedł w życie z dniem 18 sierpnia 2023 r.
Dziennik Ustaw – 16 – Poz. 1289