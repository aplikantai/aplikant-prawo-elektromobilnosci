---
law_title: "Ustawa o elektromobilności i paliwach alternatywnych (tekst jednolity 2024)"
category: Ustawy
legal_provisions: Art. 28c
doc_type: USTAWA
doc_number: Dz.U.2019.1461
article: 28c
source_document: text.pdf
chunk_number: 1590
---

Art. 28c. 1.6) Operator punktu bunkrowania skroplonego gazu ziemnego (LNG), w celu jego bezpiecznej eksploatacji,
sporządza plan bunkrowania.
1a.7) Plan bunkrowania, o którym mowa w ust. 1, obejmuje:
1) charakterystykę punktu bunkrowania skroplonego gazu ziemnego (LNG), w tym opis tego punktu;
2) zakres i warunki eksploatacji punktu bunkrowania skroplonego gazu ziemnego (LNG);
3) ocenę kompatybilności jednostki pływającej z punktem bunkrowania skroplonego gazu ziemnego (LNG);
4) sposób określenia, monitorowania i zabezpieczenia obszaru monitorowanego i strzeżonego oraz strefy bezpieczeństwa;
5) zakres i sposoby komunikacji w sytuacji zagrożenia oraz powiadomienia o zagrożeniu;
6) listy sprawdzające obejmujące swoim zakresem istotne elementy przygotowania, bezpiecznego przeprowadzenia i za-
kończenia bunkrowania skroplonym gazem ziemnym (LNG);
7) postępowanie w sytuacjach awaryjnych obejmujących w szczególności wyciek lub rozlew gazu, pożar, brak zasilania
lub problemy z łącznością.
1b.7) Obszar monitorowany i strzeżony, o którym mowa w ust. 1a pkt 4, stanowi obszar wokół punktu bunkrowania
skroplonego gazu ziemnego (LNG) oraz jednostki pływającej w trakcie bunkrowania skroplonym gazem ziemnym (LNG),
w którym są monitorowane ruch innych jednostek pływających oraz inne działania podejmowane na tym obszarze.
1c.7) Strefa bezpieczeństwa, o której mowa w ust. 1a pkt 4, stanowi obszar wokół punktu bunkrowania skroplonego
gazu ziemnego (LNG) oznaczony w widoczny sposób, w którym w trakcie bunkrowania skroplonym gazem ziemnym
(LNG) mogą przebywać wyłącznie wyznaczone osoby.
2. Plan bunkrowania, o którym mowa w ust. 1, uzgadnia się z właściwym terytorialnie dyrektorem urzędu morskiego
albo dyrektorem urzędu żeglugi śródlądowej, po uprzednim zasięgnięciu opinii właściwego miejscowo komendanta powia-
towego albo miejskiego Państwowej Straży Pożarnej.
6) W brzmieniu ustalonym przez art. 8 pkt 2 lit. a ustawy, o której mowa w odnośniku 5; weszła w życie z dniem 18 sierpnia 2023 r.
7) Dodany przez art. 8 pkt 2 lit. b ustawy, o której mowa w odnośniku 5; weszła w życie z dniem 18 sierpnia 2023 r.
Dziennik Ustaw – 17 – Poz. 1289