---
law_title: "Ustawa o elektromobilności i paliwach alternatywnych (tekst jednolity 2024)"
category: Ustawy
legal_provisions: Art. 68
doc_type: USTAWA
doc_number: Dz.U.2019.1461
article: 68
source_document: text.pdf
chunk_number: 1626
---

Art. 68. 1. Naczelny lub centralny organ administracji państwowej, o którym mowa w art. 34, zapewnia, aby udział
pojazdów elektrycznych we flocie użytkowanych pojazdów samochodowych w rozumieniu art. 2 pkt 33 ustawy z dnia
20 czerwca 1997 r. – Prawo o ruchu drogowym wynosił co najmniej:
1) 10 % – od dnia 1 stycznia 2022 r.
2) (uchylony)
2. Jednostka samorządu terytorialnego, o której mowa w art. 35 ust. 1, zapewnia, aby udział pojazdów elektrycznych
we flocie użytkowanych pojazdów samochodowych w rozumieniu art. 2 pkt 33 ustawy z dnia 20 czerwca 1997 r. – Prawo
o ruchu drogowym, od dnia 1 stycznia 2022 r., wynosił co najmniej 10 %.
3. Jednostka samorządu terytorialnego, o której mowa w art. 35 ust. 2, od dnia 1 stycznia 2022 r. wykonuje, zleca lub
powierza wykonywanie zadań publicznych, o których mowa w art. 35 ust. 2 pkt 1, podmiotom, których łączny udział pojaz-
dów elektrycznych lub pojazdów napędzanych gazem ziemnym we flocie pojazdów samochodowych w rozumieniu
art. 2 pkt 33 ustawy z dnia 20 czerwca 1997 r. – Prawo o ruchu drogowym używanych przy wykonywaniu tego zadania
wynosi co najmniej 10 %. Przepisu nie stosuje się do zlecania lub powierzania wykonania zadania publicznego, do którego
nie stosuje się ustawy z dnia 11 września 2019 r. – Prawo zamówień publicznych, oraz do wykonywania, zlecania lub po-
wierzania zadań publicznych dotyczących letniego i zimowego utrzymania dróg polegającego na mechanicznej metodzie
oczyszczania jezdni ulic, w szczególności zamiataniu i zmywaniu oraz zapobieganiu i zwalczaniu śliskości zimowej, w tym
gołoledzi i usuwaniu śniegu.
Dziennik Ustaw – 33 – Poz. 1289
4. Jednostka samorządu terytorialnego, o której mowa w art. 36 ust. 1, zapewnia udział autobusów zeroemisyjnych lub
autobusów napędzanych biometanem w użytkowanej flocie pojazdów co najmniej:
1) 5 % – od 1 stycznia 2021 r.;
2) 10 % – od 1 stycznia 2023 r.;
3) 20 % – od 1 stycznia 2025 r.