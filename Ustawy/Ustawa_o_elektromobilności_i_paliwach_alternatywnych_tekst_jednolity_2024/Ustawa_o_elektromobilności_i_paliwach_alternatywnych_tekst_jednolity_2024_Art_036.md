---
law_title: "Ustawa o elektromobilności i paliwach alternatywnych (tekst jednolity 2024)"
category: Ustawy
legal_provisions: Art. 36
doc_type: USTAWA
doc_number: Dz.U.2019.1461
article: 36
source_document: text.pdf
chunk_number: 1606
---

Art. 36. 21) 1.22) Jednostka samorządu terytorialnego, z wyłączeniem gmin i powiatów, których liczba mieszkańców
nie przekracza 50 000, świadczy usługę lub zleca świadczenie usługi komunikacji miejskiej w rozumieniu ustawy
z dnia 16 grudnia 2010 r. o publicznym transporcie zbiorowym (Dz. U. z 2023 r. poz. 2778) podmiotom, które łącznie
zapewnią udział autobusów zeroemisyjnych lub autobusów napędzanych biometanem we flocie użytkowanych pojazdów
na obszarze tej jednostki samorządu terytorialnego wynoszący co najmniej 30 %.
2. Jednostka samorządu terytorialnego, z wyłączeniem gmin i powiatów, których liczba mieszkańców nie prze-
kracza 50 000, świadczy usługę lub zleca świadczenie usługi komunikacji miejskiej w rozumieniu ustawy z dnia
16 grudnia 2010 r. o publicznym transporcie zbiorowym podmiotowi, którego udział jednostek pływających wyko-
rzystujących do napędu wyłącznie silnik, którego cykl pracy nie prowadzi do emisji gazów cieplarnianych lub innych
substancji objętych systemem zarządzania emisjami gazów cieplarnianych, o którym mowa w ustawie z dnia 17 lipca
2009 r. o systemie zarządzania emisjami gazów cieplarnianych i innych substancji, we flocie użytkowanej na obszarze
tej jednostki samorządu terytorialnego wynosi co najmniej 30 %.