---
law_title: "Ustawa o elektromobilności i paliwach alternatywnych (tekst jednolity 2024)"
category: Ustawy
legal_provisions: Art. 17
doc_type: USTAWA
doc_number: Dz.U.2019.1461
article: 17
source_document: text.pdf
chunk_number: 1575
---

Art. 17. 1. Minister właściwy do spraw energii określi, w drodze rozporządzenia:
1) szczegółowe wymagania techniczne, inne niż w zakresie wymiany akumulatorów służących do napędu pojazdów:
a) dotyczące bezpieczeństwa eksploatacji, naprawy i modernizacji stacji ładowania,
b) dotyczące bezpieczeństwa eksploatacji, naprawy i modernizacji punktów ładowania stanowiących element infra-
struktury ładowania drogowego transportu publicznego,
c) jakie muszą spełniać ogólnodostępne stacje ładowania i punkty ładowania stanowiące element infrastruktury
ładowania drogowego transportu publicznego w zakresie dotyczącym gniazd wyjściowych lub złączy pojazdowych,
2) rodzaje badań, jakim podlegają stacje ładowania i punkty ładowania stanowiące element infrastruktury ładowania dro-
gowego transportu publicznego, oraz sposób i terminy przeprowadzania tych badań przez UDT,
3) dokumenty dołączane do wniosku o przeprowadzenie badań,
4) wysokość opłaty, o której mowa w art. 15 ust. 3 i art. 16 ust. 5
– biorąc pod uwagę konieczność zapewnienia jednolitości rozwiązań technicznych, bezpieczeństwa użytkowników, dostępu
dla osób niepełnosprawnych, zakres badania przeprowadzanego przez UDT oraz rodzaj przedmiotu tego badania.
Dziennik Ustaw – 13 – Poz. 1289
2. Minister właściwy do spraw energii może określić w drodze rozporządzenia:
1) szczegółowe wymagania techniczne dotyczące bezpieczeństwa eksploatacji, naprawy i modernizacji punktów ładowa-
nia w zakresie wymiany akumulatorów służących do napędu pojazdów elektrycznych lub pojazdów hybrydowych,
2) sposób i terminy przeprowadzania przez UDT badań punktów ładowania, o których mowa w pkt 1,
3) dokumenty dołączane do wniosku o przeprowadzenie badań,
4) wysokość opłaty, o której mowa w art. 16 ust. 5
– biorąc pod uwagę konieczność zapewnienia jednolitości rozwiązań technicznych, bezpieczeństwa podczas wymiany i prze-
chowywania akumulatorów służących do napędu pojazdów, zakres badania przeprowadzanego przez UDT oraz rodzaj
przedmiotu badania.