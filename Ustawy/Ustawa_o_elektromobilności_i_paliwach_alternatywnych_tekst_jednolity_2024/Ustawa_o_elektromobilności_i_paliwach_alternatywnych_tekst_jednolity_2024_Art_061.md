---
law_title: "Ustawa o elektromobilności i paliwach alternatywnych (tekst jednolity 2024)"
category: Ustawy
legal_provisions: Art. 61
doc_type: USTAWA
doc_number: Dz.U.2019.1461
article: 61
source_document: text.pdf
chunk_number: 1622
---

Art. 61. 1. Wójt, burmistrz albo prezydent miasta, na podstawie informacji zgromadzonych w Ewidencji Infrastruktury
Paliw Alternatywnych oraz informacji uzyskanych od właściwego organu administracji architektoniczno-budowlanej, spo-
rządza, w terminie do dnia 15 stycznia 2020 r., raport dotyczący punktów ładowania na obszarze gminy zainstalowanych
w ogólnodostępnych stacjach ładowania.
2. Raport zawiera informację o:
1) liczbie i lokalizacji ogólnodostępnych stacji ładowania, z uwzględnieniem mocy punktów ładowania zainstalowanych
w tych stacjach;
2) liczbie i lokalizacji planowanych do wybudowania do dnia 31 grudnia 2020 r. ogólnodostępnych stacji ładowania,
z uwzględnieniem mocy punktów ładowania planowanych do zainstalowania w tych stacjach;
3) liczbie punktów ładowania brakującej do osiągnięcia minimalnej liczby punktów ładowania wskazanej w art. 60 ust. 1,
na dzień 31 grudnia 2020 r., przy uwzględnieniu punktów ładowania, o których mowa w pkt 2.