---
law_title: "Ustawa o elektromobilności i paliwach alternatywnych (tekst jednolity 2024)"
category: Ustawy
legal_provisions: Art. 83
doc_type: USTAWA
doc_number: Dz.U.2019.1461
article: 83
source_document: text.pdf
chunk_number: 1646
---

Art. 83. 1. Maksymalny limit wydatków z budżetu państwa przeznaczonych na wykonywanie zadań naczelnych i cen-
tralnych organów administracji państwowej wynikających z niniejszej ustawy wynosi w roku:
1) 2018 r. – 4 010 000 zł;
2) 2019 r. – 4 402 000 zł;
3) 2020 r. – 13 716 000 zł;
4) 2021 r. – 2 060 000 zł;
5) 2022 r. – 2 320 000 zł;
6) 2023 r. – 7 193 000 zł;
7) 2024 r. – 2 060 000 zł;
8) 2025 r. – 19 689 000 zł;
9) 2026 r. – 2 060 000 zł;
10) 2027 r. – 2 060 000 zł.
2. W przypadku przekroczenia lub zagrożenia przekroczenia przyjętego na dany rok budżetowy limitu wydatków okreś-
lonego w ust. 1 stosuje się mechanizm korygujący polegający na ograniczeniu realizacji obowiązku zapewnienia udziału
pojazdów elektrycznych we flocie użytkowanych pojazdów, określonego w art. 34 i art. 35 ust. 1.
3. Organem właściwym do monitorowania wykorzystania limitu wydatków, o którym mowa w ust. 1, jest minister
właściwy do spraw energii.
4. Naczelne i centralne organy administracji państwowej są odpowiedzialne za wdrożenie mechanizmu korygującego,
o którym mowa w ust. 2.
35) Artykuł 59 zawiera zmiany do ustawy z dnia 16 grudnia 2010 r. o publicznym transporcie zbiorowym.
36) Artykuł 49 zawiera zmiany do ustawy z dnia 21 marca 1985 r. o drogach publicznych.
37) Artykuł 54 zawiera zmiany do ustawy z dnia 10 kwietnia 1997 r. – Prawo energetyczne.
Dziennik Ustaw – 37 – Poz. 1289