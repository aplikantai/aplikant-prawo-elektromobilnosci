---
law_title: "Ustawa o elektromobilności i paliwach alternatywnych (tekst jednolity 2024)"
category: Ustawy
legal_provisions: Art. 20
doc_type: USTAWA
doc_number: Dz.U.2019.1461
article: 20
source_document: text.pdf
chunk_number: 1579
---

Art. 20. 1. Operator systemu dystrybucyjnego gazowego, o którym mowa w art. 9d ust. 1d ustawy z dnia 10 kwietnia
1997 r. – Prawo energetyczne, z wyłączeniem przedsiębiorstw, o których mowa w art. 9d ust. 7 pkt 3 i 4 tej ustawy, opraco-
wuje program budowy stacji gazu ziemnego oraz przedsięwzięć w zakresie modernizacji, rozbudowy albo budowy sieci
niezbędnych do przyłączenia tych stacji.
2. Program, o którym mowa w ust. 1, stanowi wyodrębnioną część planu rozwoju w zakresie zaspokojenia obecnego
i przyszłego zapotrzebowania na paliwa gazowe, o którym mowa w art. 16 ust. 4 ustawy z dnia 10 kwietnia 1997 r. – Prawo
energetyczne.
Dziennik Ustaw – 14 – Poz. 1289
3. W programie, o którym mowa w ust. 1, operator systemu dystrybucyjnego gazowego uwzględnia każdą gminę
położoną na obszarze jego działania, która spełnia łącznie następujące kryteria:
1) liczba mieszkańców tej gminy wynosi co najmniej 100 000 oraz
2) zostało w tej gminie zarejestrowanych co najmniej 60 000 pojazdów samochodowych, oraz
3) na 1000 mieszkańców tej gminy przypada co najmniej 400 pojazdów samochodowych.
4. Program, o którym mowa w ust. 1, określa:
1) liczbę planowanych stacji gazu ziemnego;
2) parametry techniczne oraz lokalizacje stacji gazu ziemnego planowanych do przyłączenia do sieci;
3) informację o dostępnych zdolnościach technicznych sieci gazowych, do których mają zostać przyłączone stacje gazu
ziemnego;
4) informację o mocy przyłączeniowej dostępnej w punkcie wyjścia.