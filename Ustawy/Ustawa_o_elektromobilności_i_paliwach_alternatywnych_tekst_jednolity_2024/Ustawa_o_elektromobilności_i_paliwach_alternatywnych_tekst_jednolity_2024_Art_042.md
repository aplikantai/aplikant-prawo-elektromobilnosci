---
law_title: "Ustawa o elektromobilności i paliwach alternatywnych (tekst jednolity 2024)"
category: Ustawy
legal_provisions: Art. 42
doc_type: USTAWA
doc_number: Dz.U.2019.1461
article: 42
source_document: text.pdf
chunk_number: 1615
---

Art. 42. 1. Rejestr jest rejestrem publicznym prowadzonym dla zapewnienia użytkownikom pojazdów elektrycznych,
pojazdów napędzanych gazem ziemnym i pojazdów napędzanych wodorem informacji ułatwiających korzystanie z tych
pojazdów.
2. Rejestr prowadzi Prezes UDT przy użyciu systemu teleinformatycznego.
3. Rejestr zawiera informacje o:
1) współrzędnych stacji gazu ziemnego, zgodnie z państwowym systemem odniesień przestrzennych w układzie współ-
rzędnych płaskich prostokątnych;
2) współrzędnych ogólnodostępnych stacji ładowania, zgodnie z państwowym systemem odniesień przestrzennych w ukła-
dzie współrzędnych płaskich prostokątnych;
2a) współrzędnych stacji wodoru zgodnie z państwowym systemem odniesień przestrzennych w układzie współrzędnych
płaskich prostokątnych;
3) aktualnych cenach paliw alternatywnych w miejscach wskazanych w pkt 1–2a oraz stosowanych w tych miejscach
metodach płatności;
4) dostępności punktów ładowania zainstalowanych w ogólnodostępnych stacjach ładowania.
4. W systemie teleinformatycznym, o którym mowa w ust. 2, udostępnia się:
1) usługi elektroniczne pozwalające na:
a) zgłoszenie do rejestru oraz aktualizację danych, dotyczących punktu tankowania wodoru, punktu tankowania
sprężonego gazu ziemnego (CNG), punktu tankowania skroplonego gazu ziemnego (LNG) lub punktu ładowania
zainstalowanego w ogólnodostępnej stacji ładowania, przy użyciu formularza elektronicznego,
b) przesyłanie aktualnej informacji o dostępności punktu ładowania zainstalowanego w ogólnodostępnej stacji łado-
wania i aktualnych cenach paliw alternatywnych, przy użyciu udostępnionej usługi sieciowej,
c) nadawanie numerów EIPA oraz uznanie kodu podmiotom, o których mowa w art. 41b ust. 1;
2) interaktywną mapę zawierającą informacje, o których mowa w ust. 3.
4a. Interaktywna mapa, o której mowa w ust. 4 pkt 2:
1) zawiera informacje dotyczące wyłącznie ogólnodostępnych stacji ładowania, stacji gazu ziemnego oraz stacji wodoru,
na których zostały przeprowadzone badania techniczne, o których mowa odpowiednio w art. 16 ust. 1, art. 27 ust. 1 lub
art. 29c ust. 1;
2) identyfikuje ogólnodostępne stacje ładowania, stacje gazu ziemnego oraz stacje wodoru, dla których została wydana
decyzja o wstrzymaniu eksploatacji, o której mowa odpowiednio w art. 16 ust. 4, art. 27 ust. 4, art. 29c ust. 4 lub art. 29f
ust. 7 i 8.
27) Ze zmianą wprowadzoną przez art. 43 pkt 4 ustawy, o której mowa w odnośniku 8.
Dziennik Ustaw – 27 – Poz. 1289
5. Operator ogólnodostępnej stacji ładowania, operator stacji gazu ziemnego lub operator stacji wodoru świadczący
usługę tankowania wodoru są obowiązani do dokonania zgłoszenia do rejestru przy użyciu formularza elektronicznego,
o którym mowa w ust. 4 pkt 1 lit. a:
1) danych obejmujących:
a) firmę operatora ogólnodostępnej stacji ładowania, operatora stacji gazu ziemnego lub stacji wodoru, adresu jego
miejsca zamieszkania albo siedziby oraz danych teleadresowych,
b) rodzaj infrastruktury obsługiwanej przez operatora,
c) współrzędne stacji gazu ziemnego, ogólnodostępnej stacji ładowania lub stacji wodoru, o których mowa w ust. 3
pkt 1–2a
– najpóźniej w dniu złożenia wniosku o przeprowadzenie badania technicznego, o którym mowa w art. 16 ust. 1, art. 27
ust. 1 lub art. 29c ust. 1, poprzedzającego oddanie do eksploatacji ogólnodostępnej stacji ładowania, stacji gazu ziem-
nego lub stacji wodoru oraz każdorazowo w przypadku zmiany tych danych;
2) zakończenia świadczenia na danej stacji usługi ładowania, usługi tankowania gazu ziemnego lub usługi tankowania
wodoru w celu usunięcia danego podmiotu z rejestru – najpóźniej w dniu zakończenia świadczenia tej usługi.
5a. Zgłoszenia do rejestru może dokonać jedynie podmiot posiadający numer EIPA lub uznany kod.
5b. Dyrektor TDT niezwłocznie przekazuje Prezesowi UDT informację o dopuszczeniu do eksploatacji stacji gazu
ziemnego i stacji wodoru oraz o wydaniu decyzji o wstrzymaniu eksploatacji takiej stacji.
6. Operator ogólnodostępnej stacji ładowania jest obowiązany do przekazywania, za pomocą usługi sieciowej, o której
mowa w ust. 4 pkt 1 lit. b, informacji o:
1) dostępności punktu ładowania zainstalowanego w ogólnodostępnej stacji ładowania – natychmiast po zmianie stanu
dostępności tego punktu, w czasie wynikającym ze sposobu działania usługi sieciowej;
2) aktualnych cenach usług ładowania – w ciągu godziny od zmiany tej ceny.
7. Operator stacji gazu ziemnego oraz operator stacji wodoru świadczący usługę tankowania wodoru przekazuje
informacje o aktualnych cenach gazu ziemnego lub wodoru za pomocą usługi sieciowej, o której mowa w ust. 4 pkt 1 lit. b,
w ciągu godziny od zmiany tej ceny.
8. Dane prezentowane na mapie, o której mowa w ust. 4 pkt 2, są aktualizowane w zakresie informacji, o których
mowa w:
1) ust. 3 pkt 3 – w ciągu godziny od zmiany ceny;
2) ust. 3 pkt 4 – natychmiast po zmianie stanu dostępności, w czasie wynikającym ze sposobu działania usługi sieciowej,
o której mowa w ust. 4 pkt 1 lit. b.
9. Szczegółowa specyfikacja usługi sieciowej, o której mowa w ust. 4 pkt 1 lit. b, jest udostępniana w Biuletynie
Informacji Publicznej na stronie podmiotowej UDT.
10. System teleinformatyczny, o którym mowa w ust. 2, umożliwia udostępnianie zgromadzonych w nim informacji,
o których mowa w ust. 3, dotyczących ogólnodostępnych stacji ładowania, stacji gazu ziemnego lub stacji wodoru, na których
świadczona jest usługa tankowania wodoru, przedstawionych na mapie, o której mowa w ust. 4 pkt 2, każdemu podmiotowi
zainteresowanemu ich przetwarzaniem.
11. Minister właściwy do spraw energii określi, w drodze rozporządzenia, wzór zgłoszenia, o którym mowa w ust. 5,
kierując się koniecznością ujednolicenia formy i sposobu przekazywania informacji zawartych w zgłoszeniu.
Rozdział 5
Krajowe ramy polityki rozwoju infrastruktury paliw alternatywnych