---
law_title: "Ustawa o elektromobilności i paliwach alternatywnych (tekst jednolity 2024)"
category: Ustawy
legal_provisions: Art. 28b
doc_type: USTAWA
doc_number: Dz.U.2019.1461
article: 28b
source_document: text.pdf
chunk_number: 1589
---

Art. 28b. 1. Podmiot zarządzający portem lub przystanią, właściwy ze względu na lokalizację punktu bunkrowania
skroplonego gazu ziemnego (LNG), a w przypadku jego braku – operator nabrzeża, na terenie którego zlokalizowany jest
taki punkt bunkrowania, sporządza ocenę ryzyka.
2. Ocenę ryzyka, o której mowa w ust. 1, sporządza się dla danej lokalizacji punktu bunkrowania skroplonego gazu
ziemnego (LNG) przed dokonaniem bunkrowania skroplonym gazem ziemnym (LNG) jednostki pływającej po raz pierwszy
w tej lokalizacji.
3. Oceny ryzyka, o której mowa w ust. 1, nie sporządza się dla punktów bunkrowania skroplonego gazu ziemnego
(LNG) znajdujących się na terenie zakładów zwiększonego oraz dużego ryzyka.
4. Operator punktu bunkrowania skroplonego gazu ziemnego (LNG) udziela podmiotowi odpowiedzialnemu za spo-
rządzenie oceny ryzyka, o której mowa w ust. 1, informacji niezbędnych do jej sporządzenia.
5. Ocenę ryzyka, o której mowa w ust. 1, uzgadnia się z dyrektorem urzędu morskiego albo dyrektorem urzędu żeglugi
śródlądowej właściwym dla lokalizacji punktu bunkrowania skroplonego gazu ziemnego (LNG), po uprzednim zasięgnięciu
opinii właściwego miejscowo komendanta powiatowego albo miejskiego Państwowej Straży Pożarnej.
6. Podmiot odpowiedzialny za sporządzenie oceny ryzyka, o której mowa w ust. 1, udostępnia tę ocenę ryzyka opera-
torowi punktu bunkrowania skroplonego gazu ziemnego (LNG), w celu uwzględnienia jej wyników przy opracowaniu planu
bunkrowania.