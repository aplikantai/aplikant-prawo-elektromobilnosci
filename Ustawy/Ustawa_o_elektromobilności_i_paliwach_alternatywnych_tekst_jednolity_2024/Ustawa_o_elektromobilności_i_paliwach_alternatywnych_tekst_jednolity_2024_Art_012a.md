---
law_title: "Ustawa o elektromobilności i paliwach alternatywnych (tekst jednolity 2024)"
category: Ustawy
legal_provisions: Art. 12a
doc_type: USTAWA
doc_number: Dz.U.2019.1461
article: 12a
source_document: text.pdf
chunk_number: 1568
---

Art. 12a. 1. Budynki niemieszkalne, z którymi związanych jest więcej niż 10 stanowisk postojowych, projektuje się
i buduje, zapewniając zainstalowanie co najmniej jednego punktu ładowania oraz kanałów na przewody i kable elektryczne
umożliwiających zainstalowanie co najmniej jednego punktu ładowania na pięć stanowisk postojowych, jeżeli te stanowiska
postojowe:
1) znajdują się wewnątrz budynku lub
2) przylegają do budynku.
Dziennik Ustaw – 10 – Poz. 1289
2. Budynki mieszkalne, z którymi związanych jest więcej niż 10 stanowisk postojowych, projektuje się i buduje,
zapewniając zainstalowanie kanałów na przewody i kable elektryczne na wszystkich stanowiskach postojowych, umożli-
wiających zainstalowanie punktów ładowania na każdym stanowisku postojowym, jeżeli te stanowiska postojowe:
1) znajdują się wewnątrz budynku lub
2) przylegają do budynku.
3. Wymagania, o których mowa w ust. 1 i 2, mają również zastosowanie w przypadku budynków poddawanych prze-
budowie albo remontowi, w ramach których koszt wykonywanych prac związanych z przegrodami zewnętrznymi lub systemami
technicznymi budynku wynosi więcej niż 25 % wartości budynku, nie wliczając wartości gruntu, na którym usytuowane są
budynek i parking, oraz gdy koszty instalacji punktów ładowania i infrastruktury kanałowej nie przekraczają 7 % całkowitego
kosztu przebudowy albo remontu, jeżeli stanowiska postojowe:
1) znajdują się wewnątrz budynku, a przebudowa albo remont obejmuje parking lub infrastrukturę elektryczną budynku,
lub
2) przylegają do budynku, a przebudowa albo remont obejmuje parking lub infrastrukturę elektryczną parkingu.
4. Przez przyleganie do budynku, o którym mowa w ust. 1 pkt 2, ust. 2 pkt 2 i ust. 3 pkt 2, rozumie się powiązanie
z tym budynkiem, pod względem własności lub używania na podstawie innego tytułu prawnego, parkingu, który:
1) bezpośrednio przylega do tego budynku lub
2) nie przylega bezpośrednio do tego budynku.
5. W przypadku budynków, o których mowa w ust. 3, będących zabytkiem nieruchomym w rozumieniu art. 3 pkt 2
ustawy z dnia 23 lipca 2003 r. o ochronie zabytków i opiece nad zabytkami (Dz. U. z 2022 r. poz. 840 oraz z 2023 r.
poz. 951, 1688 i 1904), wpisanych do rejestru zabytków lub gminnej ewidencji zabytków, instalacja punktu ładowania oraz
kanałów na przewody i kable elektryczne wymaga uzyskania zgody wojewódzkiego konserwatora zabytków właściwego
dla lokalizacji tego zabytku, udzielonej w drodze decyzji.
6. W przypadku budynków będących własnością małych i średnich przedsiębiorców, o których mowa w ustawie z dnia
6 marca 2018 r. – Prawo przedsiębiorców (Dz. U. z 2024 r. poz. 236 i 1222), przepisów ust. 1 i 3 w zakresie budynków
niemieszkalnych nie stosuje się.