---
law_title: "Ustawa o elektromobilności i paliwach alternatywnych (tekst jednolity 2024)"
category: Ustawy
legal_provisions: Art. 41a
doc_type: USTAWA
doc_number: Dz.U.2019.1461
article: 41a
source_document: text.pdf
chunk_number: 1613
---

Art. 41a. 1.25) Minister właściwy do spraw gospodarki surowcami energetycznymi porównuje ceny jednostkowe ofe-
rowanych na rynku paliw przeznaczonych do napędu samochodów osobowych w rozumieniu art. 2 pkt 40 ustawy z dnia
20 czerwca 1997 r. – Prawo o ruchu drogowym, zgodnie z metodyką określoną w rozporządzeniu wykonawczym Komisji
(UE) 2018/732 z dnia 17 maja 2018 r. w sprawie wspólnej metodyki porównywania ceny jednostkowej paliw alternatywnych
zgodnie z dyrektywą Parlamentu Europejskiego i Rady 2014/94/UE (Dz. Urz. UE L 123 z 18.05.2018, str. 85, z późn. zm.26)).
2.25) Porównanie cen, o którym mowa w ust. 1, minister właściwy do spraw gospodarki surowcami energetycznymi
przygotowuje dla wybranych grup samochodów osobowych możliwych do porównania co najmniej pod względem masy
i mocy.
3.25) Minister właściwy do spraw gospodarki surowcami energetycznymi ogłasza porównanie cen, o którym mowa
w ust. 1, do końca miesiąca następującego po kwartale, którego porównanie dotyczy, na swojej stronie podmiotowej Biule-
tynu Informacji Publicznej.