---
law_title: "Ustawa o elektromobilności i paliwach alternatywnych (tekst jednolity 2024)"
category: Ustawy
legal_provisions: Art. 3a
doc_type: USTAWA
doc_number: Dz.U.2019.1461
article: 3a
source_document: text.pdf
chunk_number: 1556
---

Art. 3a. 1. Operator systemu dystrybucyjnego elektroenergetycznego nie może być operatorem ogólnodostępnej stacji
ładowania, właścicielem tej stacji lub dostawcą usługi ładowania.
2. Operator systemu dystrybucyjnego elektroenergetycznego może pozostać właścicielem ogólnodostępnej stacji łado-
wania w przypadku spełnienia łącznie następujących warunków:
1) w celu sprzedaży ogólnodostępnej stacji ładowania przeprowadził otwarty, przejrzysty i niedyskryminacyjny przetarg:
a) którego ogólne warunki, na jego wniosek, zostały zatwierdzone przez Prezesa Urzędu Regulacji Energetyki, zwanego
dalej „Prezesem URE”, w drodze decyzji,
b) w wyniku którego nie została zawarta umowa sprzedaży tej stacji, w szczególności z uwagi na brak możliwości
zapewnienia świadczenia usług ładowania niezwłocznie po nabyciu tej stacji i po rynkowych cenach;
2) podejmuje działania w celu zapewnienia, że w ogólnodostępnej stacji ładowania, której jest właścicielem, operator tej
stacji realizuje obowiązek, o którym mowa w art. 3 ust. 1 pkt 10.
3. W ogólnych warunkach przeprowadzenia przetargu, o których mowa w ust. 2 pkt 1 lit. a, operator systemu dystry-
bucyjnego elektroenergetycznego może ustalić cenę sprzedaży danej ogólnodostępnej stacji ładowania, która uwzględnia
wysokość kapitału zaangażowanego przez niego w budowę tej stacji pomniejszoną o koszty odzyskane jako koszty uzasad-
nione w rozumieniu art. 3 pkt 21 ustawy z dnia 10 kwietnia 1997 r. – Prawo energetyczne, uwzględnione w kalkulacji sta-
wek opłat zawartych w taryfie zatwierdzonej przez Prezesa URE. W przypadku ustalenia ceny w sposób określony w zdaniu
pierwszym do wniosku o zatwierdzenie ogólnych warunków przeprowadzenia przetargu operator systemu dystrybucyjnego
elektroenergetycznego dołącza dokumenty potwierdzające prawidłowość jej ustalenia.
4. Operator systemu dystrybucyjnego elektroenergetycznego informuje Prezesa URE o przebiegu i wynikach prze-
targu, o którym mowa w ust. 2 pkt 1, oraz o innym przypadku zbycia ogólnodostępnej stacji ładowania.
5. Przepisów ust. 1–4 nie stosuje się do stacji ładowania wykorzystywanych przez operatora systemu dystrybucyjnego
elektroenergetycznego wyłącznie do użytku własnego.
5a. Prezes URE na wniosek operatora systemu dystrybucyjnego elektroenergetycznego, który uzyskał decyzję, o której
mowa w art. 9da ust. 1 ustawy z dnia 10 kwietnia 1997 r. – Prawo energetyczne, stwierdza, w drodze decyzji, wyłączenie
w stosunku do tego operatora zakazu, o którym mowa w ust. 1.
5b. Decyzję, o której mowa w ust. 5a, wydaje się na czas oznaczony, nie dłuższy niż okres, na jaki została wydana
decyzja, o której mowa w art. 9da ust. 1 ustawy z dnia 10 kwietnia 1997 r. – Prawo energetyczne.
5c. Prezes URE uchyla z urzędu decyzję, o której mowa w ust. 5a, w przypadku uchylenia decyzji, o której mowa
w art. 9da ust. 1 ustawy z dnia 10 kwietnia 1997 r. – Prawo energetyczne.
5d. W terminie 6 miesięcy od dnia wygaśnięcia albo uchylenia decyzji, o której mowa w art. 9da ust. 1 ustawy z dnia
10 kwietnia 1997 r. – Prawo energetyczne, operator systemu dystrybucyjnego elektroenergetycznego ogłasza przetarg, o którym
mowa w ust. 2 pkt 1.
6. Prezes URE opracowuje wytyczne dotyczące przeprowadzenia przetargu, o którym mowa w ust. 2 pkt 1, zapewniające
przeprowadzenie tego przetargu, w sposób przejrzysty i niedyskryminacyjny. Wytyczne Prezes URE publikuje w Biuletynie
Informacji Publicznej Urzędu Regulacji Energetyki.
7. Przepisy ust. 2–6 stosuje się wyłącznie do ogólnodostępnych stacji ładowania, o których mowa w art. 25 ustawy
z dnia 2 grudnia 2021 r. o zmianie ustawy o elektromobilności i paliwach alternatywnych oraz niektórych innych ustaw (Dz. U.
poz. 2269, z 2023 r. poz. 1681 oraz z 2024 r. poz. 1006), oraz do ogólnodostępnych stacji ładowania będących w dniu
wejścia w życie tej ustawy własnością operatora systemu dystrybucyjnego elektroenergetycznego.