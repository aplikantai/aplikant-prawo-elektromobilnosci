---
law_title: "Ustawa o elektromobilności i paliwach alternatywnych (tekst jednolity 2024)"
category: Ustawy
legal_provisions: Art. 40
doc_type: USTAWA
doc_number: Dz.U.2019.1461
article: 40
source_document: text.pdf
chunk_number: 1611
---

Art. 40. 1. W przypadku gdy rada gminy podejmie decyzję o ustanowieniu strefy czystego transportu, strefę tę ustana-
wia w drodze uchwały.
2. Uchwała, o której mowa w ust. 1, określa:
1) granice obszaru strefy czystego transportu;
2) sposób organizacji ruchu w strefie czystego transportu;
3) dodatkowe sposoby podania do publicznej wiadomości treści uchwały o ustanowieniu strefy czystego transportu;
4) wysokość oraz sposób poboru opłaty, o której mowa w art. 39 ust. 5;
5) wysokość opłaty, o której mowa w art. 39 ust. 11, i szczegółowy sposób wydawania nalepki, o której mowa w art. 39
ust. 9.
3. Wójt, burmistrz albo prezydent miasta sporządza projekt uchwały, o której mowa w ust. 1, i konsultuje go z miesz-
kańcami gminy, zamieszczając projekt na stronie internetowej obsługującego go urzędu i wyznaczając termin na zgłaszanie
uwag. Termin ten nie może być krótszy niż 21 dni.
4. Wójt, burmistrz albo prezydent miasta przekazuje projekt uchwały, o której mowa w ust. 1, radzie gminy niezwłocz-
nie po rozpatrzeniu wszystkich uwag zgłoszonych w ramach konsultacji publicznych.
5. Rada gminy podejmuje uchwałę, o której mowa w ust. 1, w terminie 60 dni od dnia otrzymania projektu, o którym
mowa w ust. 4.
6. Uchwała, o której mowa w ust. 1, stanowi akt prawa miejscowego.
23) W brzmieniu ustalonym przez art. 12 pkt 1 ustawy z dnia 7 lipca 2023 r. o zmianie niektórych ustaw w celu ograniczania niektórych
skutków kradzieży tożsamości (Dz. U. poz. 1394); wszedł w życie z dniem 1 stycznia 2024 r. na podstawie komunikatu Ministra
Rozwoju i Technologii z dnia 8 grudnia 2023 r. w sprawie określenia terminu wdrożenia rozwiązań technicznych umożliwiających
stosowanie art. 80cba ustawy z dnia 20 czerwca 1997 r. – Prawo o ruchu drogowym (M.P. poz. 1463), wydanego na podstawie art. 23
ust. 1 tej ustawy.
24) Dodany przez art. 12 pkt 2 ustawy, o której mowa w odnośniku 23; wszedł w życie z dniem 1 stycznia 2024 r. na podstawie komuni-
katu, o którym mowa w odnośniku 23.
Dziennik Ustaw – 25 – Poz. 1289
Rozdział 4
Obowiązki informacyjne w zakresie paliw alternatywnych