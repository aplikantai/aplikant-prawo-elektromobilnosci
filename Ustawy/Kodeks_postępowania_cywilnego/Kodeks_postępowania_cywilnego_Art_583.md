---
law_title: "Kodeks postępowania cywilnego"
category: Ustawy
legal_provisions: Art. 583
doc_type: USTAWA
doc_number: Dz.U.2024.334
article: 583
source_document: kodeks-postepowania.pdf
chunk_number: 916
---

Art. 583. [Czynność przekraczająca zakres zwykłego zarządu]
Zezwolenia na dokonanie przez rodziców czynności przekraczającej zakres zwykłego
zarządu majątkiem dziecka lub na wyrażenie przez rodziców zgody na dokonanie takiej
czynności przez dziecko sąd opiekuńczy udziela na wniosek jednego z rodziców po
wysłuchaniu drugiego. Postanowienie sądu opiekuńczego w tym przedmiocie staje się
skuteczne dopiero z chwilą uprawomocnienia się i nie może być zmienione ani uchylone,
jeżeli na podstawie zezwolenia powstały skutki prawne względem osób trzecich.
1
Art. 583 . [Wyznaczenie reprezentanta dziecka]
§ 1. Wniosek o wyznaczenie reprezentanta dziecka,o którym mowa w art. 99§ 1 Kodeksu
rodzinnego i opiekuńczego, sąd opiekuńczy rozpoznaje niezwłocznie, nie później niż w
terminie 7 dni od dnia wpływu tego wniosku.
1
§ 2. Adwokat lub radca prawny, o którym mowa w art. 99 § 1 Kodeksu rodzinnego i
opiekuńczego, jest wyznaczany z listy reprezentantów dziecka.
§ 3. Minister Sprawiedliwości określi, w drodze rozporządzenia, sposób zapewnienia
reprezentacji dziecka przez reprezentanta dziecka, w tym sposób ustalania listy
reprezentantów dziecka, sposób wyznaczania reprezentanta dziecka oraz system
szkoleniowy reprezentantów dziecka, mając na uwadze konieczność zapewnienia
prawidłowego toku postępowania oraz prawidłowej realizacji prawa do ochrony interesów
dziecka.