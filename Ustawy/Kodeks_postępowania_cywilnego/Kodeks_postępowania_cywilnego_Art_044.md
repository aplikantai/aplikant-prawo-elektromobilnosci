---
law_title: "Kodeks postępowania cywilnego"
category: Ustawy
legal_provisions: Art. 44
doc_type: USTAWA
doc_number: Dz.U.2024.334
article: 44
source_document: kodeks-postepowania.pdf
chunk_number: 377
---

Art. 44. [Wyznaczenie sądu przez sąd przełożony]
§ 1. Jeżeli sąd właściwy nie może z powodu przeszkody rozpoznać sprawy lub podjąć
innej czynności, sąd nad nim przełożony wyznaczy inny sąd równorzędny.
§ 2. O wyznaczenie innego sądu równorzędnego występuje sąd właściwy.
1
Art. 44 . [Przekazanie sprawy innemu sądowi przez Sąd Najwyższy]
§ 1. Sąd Najwyższy może przekazać sprawę do rozpoznania innemu sądowi
równorzędnemu z sądem występującym, jeżeli wymaga tego dobro wymiaru
sprawiedliwości, w szczególności wzgląd na społeczne postrzeganie sądu jako organu
bezstronnego.
§ 2. O przekazanie sprawy może wystąpić sąd właściwy.
2
Art. 44 . [Obowiązki sądu, z którego działalnością związane jest dochodzone
roszczenie]
Jeżeli stroną jest Skarb Państwa, a państwową jednostką organizacyjną, z której
działalnością wiąże się dochodzone roszczenie, jest sąd:
1) właściwy do rozpoznania sprawy - sąd ten z urzędu przedstawia akta sprawy sądowi
nad nim przełożonemu, który przekazuje sprawę innemu sądowi równorzędnemu z
sądem przedstawiającym;
2) przełożony nad sądem właściwym do rozpoznania sprawy - sąd właściwy do
rozpoznania sprawy zurzędu przedstawia akta sprawy temu sądowi przełożonemu, który
przekazuje sprawę innemu sądowi równorzędnemu z sądem przedstawiającym,
mającemu siedzibę poza obszarem właściwości sądu przekazującego.