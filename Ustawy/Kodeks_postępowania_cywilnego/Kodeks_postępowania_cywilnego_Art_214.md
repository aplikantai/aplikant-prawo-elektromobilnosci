---
law_title: "Kodeks postępowania cywilnego"
category: Ustawy
legal_provisions: Art. 214
doc_type: USTAWA
doc_number: Dz.U.2024.334
article: 214
source_document: kodeks-postepowania.pdf
chunk_number: 547
---

Art. 214. [Przyczyny odroczenia]
§ 1. Rozprawa ulega odroczeniu, jeżeli sąd stwierdzi nieprawidłowość w doręczeniu
wezwania albo jeżeli nieobecność strony jest wywołana nadzwyczajnym wydarzeniem lub
inną znaną sądowi przeszkodą, której nie można przezwyciężyć.
§ 2. Sąd może skazać na grzywnę stronę, jeżeli powołała się w złej wierze na nieprawdziwe
okoliczności, które skutkowały odroczeniem rozprawy.
§ 3. Jeżeli nieprawdziwe okoliczności, które skutkowały odroczeniem rozprawy, zostały
powołane w złej wierze przez pełnomocnika strony, sąd może go skazać na grzywnę.
1
Art. 214 . [Usprawiedliwienie niestawiennictwa]
§ 1. Usprawiedliwienie niestawiennictwa z powodu choroby stron, ich przedstawicieli
ustawowych, pełnomocników, świadków i innych uczestników postępowania, wymaga
przedstawienia zaświadczenia potwierdzającego niemożność stawienia się na wezwanie lub
zawiadomienie sądu, wystawionego przez lekarza sądowego.
§ 2. Przepisu § 1 nie stosuje się do osób pozbawionych wolności, których usprawiedliwianie
niestawiennictwa z powodu choroby regulują odrębne przepisy.