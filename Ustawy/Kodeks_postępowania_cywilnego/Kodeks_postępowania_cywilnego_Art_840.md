---
law_title: "Kodeks postępowania cywilnego"
category: Ustawy
legal_provisions: Art. 840
doc_type: USTAWA
doc_number: Dz.U.2024.334
article: 840
source_document: kodeks-postepowania.pdf
chunk_number: 1172
---

Art. 840. [Powództwo opozycyjne]
§ 1. Dłużnik może w drodze powództwa żądać pozbawienia tytułu wykonawczego wykonalności
w całości lub części albo ograniczenia, jeżeli:
1) przeczy zdarzeniom, na których oparto wydanie klauzuli wykonalności, a w szczególności
gdy kwestionuje istnienie obowiązku stwierdzonego tytułem egzekucyjnym niebędącym
orzeczeniem sądu albo gdy kwestionuje przejście obowiązku mimo istnienia formalnego
dokumentu stwierdzającego to przejście;
2) po powstaniu tytułu egzekucyjnego nastąpiło zdarzenie, wskutek którego zobowiązanie
wygasło albo nie może być egzekwowane; gdy tytułem jest orzeczenie sądowe, dłużnik może
oprzeć powództwo także na zdarzeniach, które nastąpiły po zamknięciu rozprawy, na zarzucie
spełnienia świadczenia, jeżeli zgłoszenie tego zarzutu w sprawie było z mocy ustawy
niedopuszczalne, a także na zarzucie potrącenia;
3) małżonek, przeciwko któremu sąd nadał klauzulę wykonalności na podstawie art. 787,
wykaże, że egzekwowane świadczenie wierzycielowi nie należy się, przy czym małżonkowi
temu przysługują zarzuty nie tylko z własnego prawa, lecz także zarzuty, których jego
małżonek wcześniej nie mógł podnieść.
§ 2. Jeżeli podstawą egzekucji jest tytuł pochodzący od organu administracyjnego, do
stwierdzenia, że zobowiązanie wygasło lub nie może być egzekwowane, powołany jest organ, od
którego tytuł pochodzi.
1
Art. 840 . [Zarzut z małżeńskiej umowy majątkowej]
Jeżeli dłużnik albo jego małżonek, przeciwko któremu sąd nadał klauzulę wykonalności na
1
podstawie art. 787 lub art. 787 , podnosi wynikający z umowy majątkowej małżeńskiej zarzut
wyłączenia lub ograniczenia jego odpowiedzialności całością lub częścią majątku, przepis art. 840
§ 1 i § 2 stosuje się odpowiednio.
2
Art. 840 . [Odpowiednie stosowanie]
Jeżeli egzekucja prowadzona jest na podstawie tytułu egzekucyjnego lub innego dokumentu,
któremu nie nadaje się klauzuli wykonalności, do ochrony praw dłużnika stosuje się odpowiednio
przepisy art. 840 i art. 843.
3
Art. 840 .
(uchylony).