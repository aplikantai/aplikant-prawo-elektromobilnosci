---
law_title: "Kodeks postępowania cywilnego"
category: Ustawy
legal_provisions: Art. 401
doc_type: USTAWA
doc_number: Dz.U.2024.334
article: 401
source_document: kodeks-postepowania.pdf
chunk_number: 734
---

Art. 401. [Nieważność]
Można żądać wznowienia postępowania z powodu nieważności:
1) jeżeli w składzie sądu uczestniczyła osoba nieuprawniona albo jeżeli orzekał sędzia
wyłączonyzmocy ustawy, a stronaprzed uprawomocnieniem się wyroku nie mogładomagać
się wyłączenia;
2) jeżeli strona nie miała zdolności sądowej lub procesowej albo nie była należycie
reprezentowana bądź jeżeli wskutek naruszenia przepisów prawa była pozbawiona możności
działania; nie można jednak żądać wznowienia, jeżeli przed uprawomocnieniem się wyroku
niemożność działania ustała lub brak reprezentacji był podniesiony w drodze zarzutu albo
strona potwierdziła dokonane czynności procesowe.
1
Art. 401 . [Niezgodność aktu normatywnego z Konstytucją]
Można żądać wznowienia postępowania również w wypadku, gdy Trybunał Konstytucyjny
orzekł o niezgodności aktu normatywnego z Konstytucją, ratyfikowaną umową
międzynarodową lub z ustawą, na podstawie którego zostało wydane orzeczenie.