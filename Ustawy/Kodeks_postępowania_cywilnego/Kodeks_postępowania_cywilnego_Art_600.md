---
law_title: "Kodeks postępowania cywilnego"
category: Ustawy
legal_provisions: Art. 600
doc_type: USTAWA
doc_number: Dz.U.2024.334
article: 600
source_document: kodeks-postepowania.pdf
chunk_number: 933
---

Art. 600. [Kurator osoby niepełnosprawnej]
§ 1. Kuratora dla osoby niepełnosprawnej sąd opiekuńczy ustanawia na wniosek tej osoby, a
za zgodą osoby niepełnosprawnej - także na wniosek organizacji pozarządowej, wymienionej
w art. 546 § 3.
§ 2. W przypadku gdy stan osoby niepełnosprawnej wyłącza możliwość złożenia wniosku
lub wyrażenia zgody, o których mowa w § 1, sąd może ustanowić kuratora z urzędu. Sąd może
ustanowić kuratora z urzędu także w przypadku, o którym mowa w art. 558 § 2.
§ 3. W toku postępowania o ustanowienie kuratora sąd wysłuchuje osobę niepełnosprawną.
W przypadku osoby niepełnosprawnej o złożonych potrzebach w komunikowaniu się,
wysłuchanie przeprowadza się przy uwzględnieniu tych potrzeb.
§ 4. Sąd może odstąpić od wysłuchania tylkowówczas, gdy brak możliwości jakiegokolwiek
porozumienia się z osobą niepełnosprawną jest potwierdzony przez lekarza.
§ 5. Przed wydaniem postanowienia sąd może zlecić kuratorowi sądowemuprzeprowadzenie
wywiadu w celu ustalenia sposobu funkcjonowania osoby niepełnosprawnej, chyba że
wystarczające dla dokonania tych ustaleń jest wysłuchanie osoby niepełnosprawnej lub
dokumentacja będąca w posiadaniu sądu dotycząca tej osoby.
§ 6. W razie potrzeby, o ile sąd uzna to za konieczne, zasięga opinii biegłego psychologa lub
biegłego innej specjalności.
§ 7. Minister Sprawiedliwości określi, w drodze rozporządzenia, sposób przygotowania
wysłuchania osoby niepełnosprawnej oraz warunki, w jakich powinno odbywać się
wysłuchanie, mając na względzie konieczność zapewnienia swobody wypowiedzi i wsparcia
potrzeb w komunikowaniu się wysłuchiwanych osób niepełnosprawnych.