---
law_title: "Kodeks postępowania cywilnego"
category: Ustawy
legal_provisions: Art. 1013
doc_type: USTAWA
doc_number: Dz.U.2024.334
article: 1013
source_document: kodeks-postepowania.pdf
chunk_number: 1345
---

Art. 1013. [Hipoteki wpisane przed powstaniem współwłasności]
Postanowienie o przysądzeniu własności ułamkowej części nieruchomości nie narusza
obciążających ją hipotek wpisanych przed powstaniem współwłasności.
DZIAŁ VIa
Uproszczona egzekucja z nieruchomości
1
Art. 1013 . [Egzekucja sądowa z nieruchomości; egzekucja w trybach uproszczonych]
§ 1. Przepisy niniejszego działu stosuje się do egzekucji z niezabudowanej nieruchomości
gruntowej oraz nieruchomości zabudowanej budynkiem mieszkalnym lub użytkowym, jeżeli w
chwili złożenia wniosku o wszczęcie egzekucji nie dokonano zawiadomienia o zakończeniu
budowyalbo nie wystąpiono zwnioskiem o udzielenie zezwolenia na użytkowanie w rozumieniu
przepisów prawa budowlanego.
§ 2. Przepisy działu niniejszego stosuje się także do części nieruchomości wydzielonych do
sprzedaży w trybie art. 946, jeżeli część wydzielona jest nieruchomością wymienioną w § 1.
§ 3. W sprawachnieuregulowanych w niniejszym dziale stosuje się odpowiednio przepisy działu
poprzedzającego.
2
Art. 1013 . [Tryb zajęcia, opisu i oszacowania]
§ 1. Komornik na wniosek wierzyciela niezwłocznie po zajęciu dokona opisu i oszacowania
nieruchomości na podstawie wartości określonej przez biegłego. Przepis art. 948 § 1 stosuje się
odpowiednio.
§ 2. Dokonując zajęcia, komornik, w miarę możności, zabezpieczy budynek lub lokal przed
możliwością objęcia gowe władanie przez dłużnika lub osoby trzecie.W razie potrzeby komornik
ustanowi dozór nad budynkiem lub lokalem. Dozorcą może być także wierzyciel. Do dozoru
stosuje się odpowiednio przepisy o dozorze ruchomości.
§ 3. Jeżeli w toku opisu okaże się, że nieruchomość nie odpowiada wymogom określonymw art.
1
1013 , dalsze postępowanie egzekucyjne toczy się w trybie przepisów działu poprzedzającego.
3
Art. 1013 . [Sprzedaż z wolnej ręki]
§ 1. Jeżeli zajęto niezabudowaną nieruchomość gruntową, która nie jest obciążona na rzecz osób
trzecich, komornik zaoferuje ją do sprzedaży z wolnej ręki po cenie nie niższej niż wartość
oszacowania. Jeżeli strony nie określiły trybu wyszukania nabywcy, tryb ten ustala sąd.
§ 2. Sprzedaż nastąpi po upływie dwóch tygodni od dnia opisu i oszacowania. O sprzedaży
komornik zawiadamia uczestników stosownie do art. 954.
§ 3. Jeżeli sprzedaż z wolnej ręki nie nastąpi w terminie miesiąca od dnia zakończenia opisu i
6
oszacowania, sprzedaż nieruchomości następuje w trybie art. 1013 .
4
Art. 1013 . [Sprzedaż innych nieruchomości]
3
Przepis art. 1013 stosuje się odpowiednio do zbycia innych nieruchomości, do których stosuje
się przepisy niniejszego działu, jeżeli oszacowanie nieruchomości nie zostało zaskarżone przez
dłużnika. Za zgodą dłużnika sprzedaż z wolnej ręki może nastąpić także w pozostałych
przypadkach; wtedy jednak dłużnik może określić cenę minimalną i wyznaczyć nabywcę.
5
Art. 1013 . [Protokół; przysądzenie własności]
§ 1. Podejmując czynności związane ze sprzedażą, określone w przepisach poprzedzających,
komornik sporządzi protokół, w którym wymieni nazwisko osoby przyjmującej ofertę nabycia
nieruchomości, a także wpłaconą przez nią całą cenę nabycia; po czym niezwłocznie przedłoży
protokół wraz z aktami sądowi.
§ 2. Na podstawie protokołu komornika, o którym mowa w § 1,a także na podstawie akt sprawy
sąd wydaje postanowienie o przysądzeniu własności, które przenosi własność na nabywcę. Na
postanowienie o przysądzeniu służy zażalenie jedynie dłużnikowi i tylko wtedy, gdy naruszone
zostały przepisy o cenie minimalnej.
§ 3. W raziestwierdzenia naruszenia przepisów o oszacowaniu i cenieminimalnej sprzedaży, sąd
odmawia przysądzenia własności i zwraca akta komornikowi, który ponownie przeprowadza
postępowanie według przepisów niniejszego działu.
§ 4. W razie stwierdzenia, że nieruchomość nie podlegasprzedaży według przepisów niniejszego
działu, sąd poleca komornikowi prowadzenie dalszej egzekucji według przepisów o egzekucji z
nieruchomości.
§ 5. W razie wydania przez sąd postanowienia nakazującego ponowne przeprowadzenie
sprzedaży lub podjęcie dalszych czynności według przepisów o egzekucji z nieruchomości,
komornik niezwłocznie zwraca oferentowi kwotę wpłaconą przez niego na cenę nabycia.
6
Art. 1013 . [Licytacja]
§ 1. Jeżeli sprzedaż nieruchomości nie nastąpi w trybie sprzedaży z wolnej ręki, nieruchomość
podlega sprzedaży w drodze licytacji, do której stosuje się przepisy o licytacji w egzekucji z
ruchomości. O terminie licytacji komornik zawiadamia uczestników postępowania stosownie do
art. 954. W obwieszczeniu o licytacji podaje się także informacje, o których mowa w art. 953 § 1
pkt 1, 3, 6 i 7.
§ 2. Po zapłaceniu przez nabywcę sumy sąd niezwłocznie wydaje postanowienie o przysądzeniu
własności. Po uprawomocnieniu się tego postanowienia komornik sporządza plan podziału sumy
uzyskanej z egzekucji.
DZIAŁ VII
Egzekucja ze statków morskich