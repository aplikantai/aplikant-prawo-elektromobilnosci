---
law_title: "Kodeks postępowania cywilnego"
category: Ustawy
legal_provisions: Art. 547
doc_type: USTAWA
doc_number: Dz.U.2024.334
article: 547
source_document: kodeks-postepowania.pdf
chunk_number: 880
---

Art. 547. [Wysłuchanie osoby, której dotyczy wniosek o ubezwłasnowolnienie]
§ 1. Osobę, której dotyczy wniosek o ubezwłasnowolnienie, należy wysłuchać
niezwłocznie po wszczęciu postępowania; wysłuchanie powinno odbyć się w obecności
biegłego psychologa oraz - w zależności od stanu zdrowia osoby, która ma być wysłuchana -
biegłego lekarza psychiatry lub neurologa.
§ 2. Wcelu wysłuchania osoby, której dotyczy wniosek o ubezwłasnowolnienie, sąd może
zarządzić przymusowe sprowadzenie tej osoby na rozprawę albo wysłuchać ją przez
sędziego wyznaczonego. Na postanowienie sądu o przymusowym sprowadzeniu osoby na
rozprawę przysługuje zażalenie.
§ 3. Niemożność porozumienia się z osobą, której dotyczy wniosek o
ubezwłasnowolnienie, stwierdza się w protokole po wysłuchaniu biegłego lekarza i
psychologa uczestniczących w posiedzeniu.
§ 4. Przepisów o posiedzeniu zdalnym nie stosuje się do osoby, której dotyczy wniosek o
ubezwłasnowolnienie, o ile ma być wysłuchana, ani do udziału biegłych w tej czynności.
Oddział 2
Doradca tymczasowy