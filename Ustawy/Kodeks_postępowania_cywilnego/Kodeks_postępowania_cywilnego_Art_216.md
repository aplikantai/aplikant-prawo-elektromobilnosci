---
law_title: "Kodeks postępowania cywilnego"
category: Ustawy
legal_provisions: Art. 216
doc_type: USTAWA
doc_number: Dz.U.2024.334
article: 216
source_document: kodeks-postepowania.pdf
chunk_number: 549
---

Art. 216. [Osobiste stawiennictwo strony]
Sądmoże w celu dokładniejszego wyjaśnienia stanu sprawy zarządzić stawienie się stron lub
jednej z nich osobiście albo przez pełnomocnika.
1
Art. 216 . [Wysłuchanie dziecka]
§ 1. Sąd w sprawach dotyczących osoby małoletniego dziecka wysłucha je, jeżeli jego
rozwój umysłowy, stan zdrowia i stopień dojrzałości na to pozwala. Jeżeli przed sądem
dziecko odmawia udziału w wysłuchaniu, sąd odstępuje od tej czynności.
§ 2. Sąd stosownie do okoliczności, rozwoju umysłowego, stanu zdrowia i stopnia
dojrzałości dziecka uwzględni jego zdanie i rozsądne życzenia.
§ 3. Wysłuchanie dziecka może nastąpić tylko raz w toku postępowania, chyba że dobro
dziecka wymaga ponownego przeprowadzenia tej czynności lub potrzebę ponownego
wysłuchania zgłaszadziecko. Ponownewysłuchanie dziecka przeprowadza ten sam sąd, chyba
że jest to niemożliwe lub stoi temu na przeszkodzie dobro dziecka.
§ 4. Jeżeli sąd odstąpił od wysłuchania dziecka, najpóźniej przed zakończeniem
postępowania, wskazuje w protokole posiedzenia lub rozprawy, zjakich przyczyn czynność ta
nie została przeprowadzona.
2
Art. 216 . [Przebieg wysłuchania dziecka]
§ 1. Wysłuchanie dziecka następuje na posiedzeniu niejawnym, które odbywa się w
odpowiednio przystosowanych pomieszczeniach w siedzibie sądu lub, jeżeli dobro dziecka
tego wymaga, poza jego siedzibą.
§ 2. W wysłuchaniu dziecka, oprócz sędziego, może brać udział wyłącznie biegły psycholog,
jeżeli zuwagi nastan zdrowia, rozwój umysłowylub wiek dzieckaniezbędne jestzapewnienie
mu pomocy psychologicznej podczas wysłuchania lub zachodzi konieczność udzielenia
pomocy sędziemu w zakresie rozpoznania potrzeb dziecka podczas wysłuchania.
§ 3. Z przebiegu wysłuchania dziecka sporządza się notatkę urzędową. Przebiegu
wysłuchania dziecka nie utrwala się za pomocą urządzenia rejestrującego dźwięk albo obraz i
dźwięk.
§ 4. Minister Sprawiedliwości określi, w drodze rozporządzenia, sposób przygotowania i
przeprowadzenia wysłuchania dziecka oraz warunki, jakim mają odpowiadać pomieszczenia
przeznaczone do przeprowadzania takich wysłuchań, mając na względzie konieczność
zapewnienia swobody wypowiedzi i poczucia bezpieczeństwa wysłuchiwanych dzieci.