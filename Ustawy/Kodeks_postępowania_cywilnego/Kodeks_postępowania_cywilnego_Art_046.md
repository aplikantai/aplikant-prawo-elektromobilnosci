---
law_title: "Kodeks postępowania cywilnego"
category: Ustawy
legal_provisions: Art. 46
doc_type: USTAWA
doc_number: Dz.U.2024.334
article: 46
source_document: kodeks-postepowania.pdf
chunk_number: 379
---

Art. 46. [Prorogatio fori]
§ 1. Strony mogą umówić się na piśmie o poddanie sądowi pierwszej instancji, który
według ustawy nie jest miejscowo właściwy, sporu już wynikłego lub sporów mogących w
przyszłości wyniknąć z oznaczonego stosunku prawnego. Sąd ten będzie wówczas
wyłącznie właściwy, jeżeli strony nie postanowiły inaczej lub jeżeli powód nie złożył pozwu
w elektronicznym postępowaniu upominawczym. Strony mogą również ograniczyć umową
pisemną prawo wyboru powoda pomiędzy kilku sądami właściwymi dla takich sporów.
§ 2. Strony nie mogą jednak zmieniać właściwości wyłącznej.
DZIAŁ II
Skład sądu