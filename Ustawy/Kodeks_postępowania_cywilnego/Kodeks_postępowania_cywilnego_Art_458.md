---
law_title: "Kodeks postępowania cywilnego"
category: Ustawy
legal_provisions: Art. 458
doc_type: USTAWA
doc_number: Dz.U.2024.334
article: 458
source_document: kodeks-postepowania.pdf
chunk_number: 791
---

Art. 458. [Odpowiednie stosowanie; wyjątki]
§ 1. W sprawach objętych przepisami działu niniejszego stosuje się odpowiednio przepisy art.
426, 429, 431, 434 i 435.
§ 2. Jeżeli jednocześnie z ustaleniem ojcostwa dochodzi się związanych z tym roszczeń
majątkowych, do części postępowania dotyczących tych roszczeń nie stosuje się przepisów art.
429i 456. Wrazie śmierci pozwanego postępowanie w części dotyczącejroszczeń majątkowych
zawiesza się do czasu prawomocnego rozstrzygnięcia sprawy o ustalenie ojcostwa, po czym
może ono być podjęte z udziałem następców prawnych zmarłego lub kuratora spadku.
Dział IIa
Postępowanie w sprawach gospodarczych
1
Art. 458 . [Zakres stosowania przepisów o postępowaniu w sprawach gospodarczych;
stosowanie przepisów o innych postępowaniach]
§ 1. Przepisy niniejszego działu stosuje się w sprawach gospodarczych podlegających
2
rozpoznaniu w procesie. Nie dotyczy to spraw, o których mowa w art. 458 § 1 pkt 5 i 6,jeżeli
jedną ze stron jest konsument, z tym że sprawy te podlegają rozpoznaniu przez sąd gospodarczy.
§ 2. W sprawach gospodarczych rozpoznawanych według przepisów niniejszego działu
przepisy o innych postępowaniach odrębnych stosuje się w zakresie, w którym nie są sprzeczne
z przepisami niniejszego działu. Nie dotyczy to spraw gospodarczych rozpoznawanych w
europejskim postępowaniu nakazowym, europejskim postępowaniu w sprawie drobnych
roszczeń oraz elektronicznym postępowaniu upominawczym.
2
Art. 458 . [Sprawy gospodarcze]
§ 1. Sprawami gospodarczymi są sprawy:
1) ze stosunków cywilnych między przedsiębiorcami w zakresie prowadzonej przez nich
działalności gospodarczej;
2) określone w pkt 1, choćby którakolwiek ze stron zaprzestała prowadzenia działalności
gospodarczej;
12 14
3) ze stosunku spółki oraz dotyczące roszczeń, o których mowa w art. 21 -21 , art.
123 134
291-300, art. 300 -300 i art. 479-490 ustawy z dnia 15 września 2000 r. - Kodeks
spółek handlowych (Dz. U. z 2024 r. poz. 18 i 96);
4) przeciwkoprzedsiębiorcom o zaniechanienaruszania środowiska i przywrócenie dostanu
poprzedniego lub o naprawienie szkody z tym związanej oraz o zakazanie albo ograniczenie
działalności zagrażającej środowisku;
5) z umów o roboty budowlane oraz ze ściśle związanych z procesem budowlanym umów
służących wykonaniu robót budowlanych;
6) z umów leasingu;
7) przeciwko osobom odpowiadającym za dług przedsiębiorcy, także posiłkowo lub
solidarnie, z mocy prawa lub czynności prawnej;
8) między organami przedsiębiorstwa państwowego;
9) między przedsiębiorstwem państwowym lub jego organami a jego organem
założycielskim lub organem sprawującym nadzór;
10) z zakresu prawa upadłościowego i restrukturyzacyjnego;
11) o nadanie klauzuli wykonalności tytułowi egzekucyjnemu, którym jest orzeczenie sądu
gospodarczego prawomocne lub podlegające natychmiastowemu wykonaniu albo ugoda
zawarta przed tym sądem;
12) o pozbawienie wykonalności tytułu wykonawczego opartego na prawomocnym lub
podlegającym natychmiastowemu wykonaniu orzeczeniu sądu gospodarczego albo ugodzie
zawartej przed tym sądem.
§ 2. Nie są sprawami gospodarczymi sprawy o:
1) podział majątku wspólnego wspólników spółki cywilnej po jej ustaniu;
2) wierzytelność nabytą od osoby niebędącej przedsiębiorcą, chyba że wierzytelność ta
powstała ze stosunku prawnego w zakresie działalności gospodarczej prowadzonej przez
wszystkie jego strony.
3
Art. 458 .
(uchylony).
4
Art. 458 . [Udzielanie pouczeń stronie niezastępowanej przez profesjonalnego
pełnomocnika procesowego]
§ 1. Stronę niezastępowaną przez adwokata, radcę prawnego, rzecznika patentowego lub
5 6
Prokuratorię Generalną Rzeczypospolitej Polskiej sąd poucza o treści art. 458 § 1 i 4, art. 458 ,
10 11
art. 458 oraz art. 458 .
§ 2. Pouczeń, o których mowa w § 1, udziela się powodowi niezwłocznie po wniesieniu pozwu,
apozwanemu - równocześnie z doręczeniem odpisu pozwu. Jeżeli zachodzą przesłanki wydania
nakazu zapłaty, pouczeń udziela się równocześnie z doręczeniem nakazu zapłaty.
§ 3. (uchylony).
§ 4. (uchylony).
5
Art. 458 . [Obowiązek powołania wszystkich twierdzeń i dowodów w pozwie lub
odpowiedzi na pozew]
§ 1. Powód jest obowiązany powołać wszystkie twierdzenia i dowody w pozwie, a pozwany -
w odpowiedzi na pozew.
4
§ 2. Doręczając pouczenia, o którychmowa w art.458 § 1, przewodniczącywzywa stronę, by
w wyznaczonym terminie, nie krótszym niż tydzień, powołała wszystkie twierdzenia i dowody.
§ 3. Stosownie do okoliczności sprawy przewodniczący może określić inny termin do
powołania przez stronę twierdzeń i dowodów.
§ 4. Twierdzenia i dowody powołane z naruszeniem § 1-3 podlegają pominięciu, chyba że
strona uprawdopodobni, że ich powołanie nie było możliwe albo że potrzeba ich powołania
wynikłapóźniej. W takim przypadku dalsze twierdzenia i dowody na ich poparcie powinny być
powołane w terminie dwóch tygodni od dnia, w którym ich powołanie stało się możliwe lub
wynikła potrzeba ich powołania.
6
Art. 458 . [Rozpoznanie sprawy z pominięciem przepisów o postępowaniu w sprawach
gospodarczych]
§ 1. Na wniosek strony, która nie jest przedsiębiorcą lub jest przedsiębiorcą będącym osobą
fizyczną, sąd rozpoznaje sprawę z pominięciem przepisów niniejszego działu.
§ 2. Wniosek, o którym mowa w § 1, strona może złożyć w terminie tygodnia od dnia
4
doręczenia jej na piśmie pouczeń, o których mowa w art. 458 § 1, a jeżeli doręczenie pouczeń
nie było wymagane - w pozwie albo pierwszym piśmie procesowym pozwanego.
7
Art. 458 . [Przekazanie sprawy innemu właściwemu sądowi]
§ 1. Sąd gospodarczy, który stwierdzi, że sprawa nie jest sprawą gospodarczą, może z tego
powoduprzekazać ją sądowi właściwemu w terminie miesiąca od dnia wdania się w spór co do
istoty sprawy przez pozwanego.
§ 2. Przekazaniesprawy gospodarczej może nastąpić w terminie miesiąca oddnia wdania się w
spór co do istoty sprawy przez pozwanego. Sprawę gospodarczą, której nie przekazano sądowi
gospodarczemu ze względu na upływ tego terminu, rozpoznaje się z pominięciem przepisów
niniejszego działu.
8
Art. 458 . [Zmiana przedmiotu roszczenia w toku postępowania]
§ 1. W toku postępowania nie można występować z nowymi roszczeniami zamiast lub obok
dotychczasowych. Jednakże w przypadku zmiany okoliczności powód może żądać, zamiast
pierwotnego przedmiotu sporu, jego równowartości lub innego przedmiotu, a w sprawach o
świadczenie powtarzające się może nadto rozszerzyć powództwo o świadczenia za kolejne
okresy.
§ 2. Przepisów art. 177 § 1 pkt 5, art. 194-196, art. 198 oraz art. 205 nie stosuje się.
§ 3. Powództwo wzajemne jest niedopuszczalne.
§ 4. Przewodniczący i sąd są obowiązani podejmować czynności tak, by rozstrzygnięcie w
sprawie zapadło nie później niż sześć miesięcy od dnia złożenia odpowiedzi na pozew. Jeżeli
odpowiedź ta była dotknięta brakami, termin ten biegnie od dnia usunięcia tych braków, a jeżeli
jej nie złożono - od dnia upływu terminu do jej złożenia.
9
Art. 458 . [Umowa dowodowa]
§ 1. Strony mogą się umówić o wyłączenie określonych dowodów w postępowaniu w sprawie z
określonego stosunku prawnego powstałego na podstawie umowy (umowa dowodowa).
§ 2. Umowę dowodową zawiera się na piśmie pod rygorem nieważności albo ustnie przed
sądem. W przypadku wątpliwości uważa się, że umowa późniejsza utrzymuje w mocy te
postanowienia umowy wcześniejszej, które da się z nią pogodzić.
§ 3. Umowa dowodowa zawarta pod warunkiem lub z zastrzeżeniem terminu jest nieważna.
§ 4. Zarzut nieważności lub bezskuteczności umowy dowodowej można podnieść najpóźniej na
posiedzeniu,na którym powołano się na tę umowę, a jeśli uczyniono to w piśmie procesowym -
najpóźniej w następnym piśmie procesowym albo na najbliższym posiedzeniu.
§ 5. Objęcie umową dowodową dowodu przeprowadzonego przed sądem przed jej zawarciem
nie pozbawia go mocy dowodowej.
§ 6. Sąd nie dopuści z urzędu dowodu wyłączonego umową dowodową.
§ 7. Fakty, które miałyby zostać wykazane dowodami wyłączonymi przez umowę dowodową,
sąd może ustalić na podstawie twierdzeń stron, biorąc pod rozwagę całokształt okoliczności
sprawy. Jeżeli ustalenia wymaga rozmiar należnego świadczenia, przepis art. 322 stosuje się
odpowiednio.
10
Art. 458 . [Dopuszczenie dowodu z zeznań świadków]
Dowód z zeznań świadków sąd może dopuścić jedynie wtedy, gdy po wyczerpaniu innych
środków dowodowychlub w ich braku pozostały niewyjaśnione faktyistotne dla rozstrzygnięcia
sprawy.
11
Art. 458 . [Ograniczenie możliwości wykazywania czynności strony w inny sposób niż
dokumentem]
Czynność strony, w szczególności oświadczenie woli lub wiedzy, z którą prawo łączy nabycie,
utratę lub zmianę uprawnienia strony w zakresie danego stosunku prawnego, może być
3
wykazana tylko dokumentem, o którym mowa w art. 77 Kodeksu cywilnego, chyba że strona
wykaże, że nie może przedstawić dokumentu z przyczyn od niej niezależnych.
12
Art. 458 . [Obciążenie kosztami procesu w następstwie zaniechania próby dobrowolnego
rozwiązania sporu]
Niezależnieodwyniku sprawy sąd może obciążyć kosztami procesuw całości lub części stronę,
która przed wytoczeniem powództwa zaniechała próby dobrowolnego rozwiązania sporu,
uchyliłasię odudziału w niej lub uczestniczyław niejw złej wierzei przez to przyczyniła się do
zbędnego wytoczenia powództwa lub wadliwego określenia przedmiotu sprawy.
13
Art. 458 . [Tytuł zabezpieczenia]
Do wyroku sądu pierwszej instancji zasądzającego świadczenie w pieniądzu lub rzeczach
zamiennych przepisy art. 492 § 1 i 2 stosuje się odpowiednio.
Dział IIb
Postępowanie z udziałem konsumentów
14
Art. 458 . [Zakres stosowania przepisów o postępowaniu z udziałem konsumentów;
właściwość miejscowa sądu]
§ 1. Przepisy niniejszego działu stosuje się w sprawach o roszczenia konsumenta przeciwko
przedsiębiorcy oraz o roszczenia przedsiębiorcy przeciwko konsumentowi, o ile konsument ten
jest stroną postępowania.
§ 2. W sprawach rozpoznawanych według przepisów niniejszego działu przepisy o innych
postępowaniach odrębnych stosuje się w zakresie, w którym nie są sprzeczne z przepisami
niniejszego działu.
§ 3. Przepisy niniejszego działu stosuje się, choćby przedsiębiorca będący stroną postępowania
zaprzestał prowadzenia działalności gospodarczej.
§ 4. W sprawach rozpoznawanych według przepisów niniejszego działu konsument może
wytoczyć powództwo również przed sąd właściwy dla miejsca swojego zamieszkania. Nie
dotyczy to spraw, w których właściwość sądu jest wyłączna.
15
Art. 458 . [Obowiązki strony będącej przedsiębiorcą]
§ 1. Przedsiębiorca będący powodem jest obowiązany powołać wszystkie twierdzenia i dowody
w pozwie, a będący pozwanym - w odpowiedzi na pozew.
§ 2. Stronie będącej przedsiębiorcą udziela się pouczenia o treści § 1 i 4, jeżeli strona nie jest
zastępowana przez adwokata, radcę prawnego, rzecznika patentowego lub Prokuratorię
Generalną Rzeczypospolitej Polskiej. Pouczenia udziela się powodowi niezwłocznie po
wniesieniu pozwu, a pozwanemu - równocześnie z doręczeniem odpisu pozwu.
§ 3. Doręczając stronie będącej przedsiębiorcą pouczenia o treści § 1 i 4, przewodniczący
wzywa stronę, aby w wyznaczonym terminie, nie krótszym niż dwa tygodnie, powołała
wszystkie twierdzenia i dowody.
§ 4. Twierdzenia i dowody powołane z naruszeniem § 1 i 3 podlegają pominięciu, chyba że
strona będąca przedsiębiorcą uprawdopodobni, że ich powołanie nie było możliwe albo że
potrzebaich powołania wynikłapóźniej. W takim przypadkudalsze twierdzenia idowody naich
poparcie powinny być powołane w terminie dwóch tygodni od dnia, w którym ich powołanie
stało się możliwe lub wynikła potrzeba ich powołania.
16
Art. 458 . [Obciążenie przedsiębiorcy kosztami procesu]
Jeżeli strona będąca przedsiębiorcą przed wytoczeniem powództwa zaniechała próby
dobrowolnego rozwiązania sporu, uchyliła się od udziału w niej lub uczestniczyła w niej w złej
wierzei przez to przyczyniła się do zbędnego wytoczenia powództwa lub wadliwego określenia
przedmiotu sprawy, niezależnie od wyniku sprawy sąd może obciążyć tę stronę kosztami
procesu w całości lub części, a w uzasadnionych przypadkach nawet podwyższyć je, jednak nie
więcej niż dwukrotnie.
DZIAŁ III
Postępowanie w sprawach z zakresu prawa pracy i ubezpieczeń społecznych
Rozdział 1
Przepisy ogólne