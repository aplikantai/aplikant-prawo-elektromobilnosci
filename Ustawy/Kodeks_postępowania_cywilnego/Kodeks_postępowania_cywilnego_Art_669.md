---
law_title: "Kodeks postępowania cywilnego"
category: Ustawy
legal_provisions: Art. 669
doc_type: USTAWA
doc_number: Dz.U.2024.334
article: 669
source_document: kodeks-postepowania.pdf
chunk_number: 1002
---

Art. 669. [Rozprawa]
Sąd spadku wydaje postanowienie o stwierdzeniu nabycia spadku po przeprowadzeniu
rozprawy, na którą wzywa wnioskodawcę oraz osoby mogące wchodzić w rachubę jako
spadkobiercytestamentowi ijako spadkobiercyustawowi zgodnie zkolejnością dziedziczenia.
Spośród spadkobierców ustawowych wzywa się małżonka, zstępnych, osoby pozostające w
stosunku przysposobienia, rodziców i rodzeństwo. Pozostałych spadkobierców ustawowych
wzywa się, jeżeli są sądowi znani.
1
Art. 669 . [Uchylenie aktu poświadczenia dziedziczenia]
§ 1. Sądspadku uchylazarejestrowany akt poświadczenia dziedziczenia, jeżeli w odniesieniu
do tego samego spadku zostało wydane postanowienie o stwierdzeniu nabycia spadku.
§ 2. W przypadku zarejestrowania dwóch lub więcej aktów poświadczenia dziedziczenia w
odniesieniu do tego samego spadku, sąd spadku na wniosek zainteresowanego uchyla
wszystkie akty poświadczenia dziedziczenia i wydaje postanowienie o stwierdzeniu nabycia
spadku.
§ 3. Poza okolicznościami wskazanymi w § 1 i 2, uchylenie zarejestrowanego aktu
poświadczenia dziedziczenia jest dopuszczalne jedynie w przypadkach wskazanych w ustawie.
§ 4. (uchylony).