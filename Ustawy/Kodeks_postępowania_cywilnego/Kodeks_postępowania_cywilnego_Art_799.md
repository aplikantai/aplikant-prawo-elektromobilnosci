---
law_title: "Kodeks postępowania cywilnego"
category: Ustawy
legal_provisions: Art. 799
doc_type: USTAWA
doc_number: Dz.U.2024.334
article: 799
source_document: kodeks-postepowania.pdf
chunk_number: 1131
---

Art. 799. [Kilka sposobów egzekucji; zawieszenie sądowego postępowania egzekucyjnego]
§ 1. Wniosek o wszczęcie egzekucji lub żądanie przeprowadzenia egzekucji z urzędu umożliwia
prowadzenie egzekucji według wszystkich dopuszczalnych sposobów, z wyjątkiem egzekucji z
nieruchomości. Skierowanie egzekucji do nieruchomości dłużnika oraz składników jego majątku,
do których przepisy o egzekucji z nieruchomości stosuje się odpowiednio, jest możliwe tylko na
wniosek wierzyciela. Wierzyciel może wskazać wybrane przez siebie sposób albo sposoby
egzekucji. Organ egzekucyjny stosuje sposób egzekucji najmniej uciążliwy dla dłużnika.
§ 2. Jeżeli egzekucja z jednej części majątku dłużnika oczywiście wystarcza na zaspokojenie
wierzyciela, dłużnik może żądać zawieszenia egzekucji z pozostałej części majątku.