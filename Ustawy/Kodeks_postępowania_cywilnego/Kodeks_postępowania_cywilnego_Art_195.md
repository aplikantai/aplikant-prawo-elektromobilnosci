---
law_title: "Kodeks postępowania cywilnego"
category: Ustawy
legal_provisions: Art. 195
doc_type: USTAWA
doc_number: Dz.U.2024.334
article: 195
source_document: kodeks-postepowania.pdf
chunk_number: 528
---

Art. 195. [Wezwanie lub zawiadomienie współuczestników koniecznych; zapozwanie]
§ 1. Jeżeli okaże się, że nie występują w charakterze powodów lub pozwanych wszystkie
osoby, których łączny udział w sprawie jest konieczny, sąd wezwie stronę powodową, aby
oznaczyła w wyznaczonym terminie osoby niebiorące udziału w takisposób, byich wezwanie
lub zawiadomienie było możliwe, a w razie potrzeby, aby wystąpiła z wnioskiem o
ustanowienie kuratora.
§ 2. Sąd wezwie osoby niezapozwane do wzięcia udziału w sprawie w charakterze
pozwanych. Osoby, których udział w sprawie w charakterze powodów jest konieczny, sąd
zawiadomi o toczącym się procesie. Osoby te mogą w ciągu dwóch tygodni od doręczenia
zawiadomienia przystąpić do sprawy w charakterze powodów.