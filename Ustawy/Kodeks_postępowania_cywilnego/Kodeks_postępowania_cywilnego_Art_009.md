---
law_title: "Kodeks postępowania cywilnego"
category: Ustawy
legal_provisions: Art. 9
doc_type: USTAWA
doc_number: Dz.U.2024.334
article: 9
source_document: kodeks-postepowania.pdf
chunk_number: 342
---

Art. 9. [Zasada jawności postępowania; dostęp do akt sprawy]
§ 1. Rozpoznawanie spraw odbywasię jawnie, chyba że przepis szczególny stanowi inaczej. Strony i
uczestnicy postępowania mają prawo przeglądać akta sprawy i otrzymywać odpisy, kopie lub wyciągi
z tych akt.
1
§ 1 . Przeglądanie akt sprawy oraz udostępnianie stronom i uczestnikom postępowania odpisów,
kopii lub wyciągów z akt sprawy może się odbywać za pośrednictwem systemu teleinformatycznego
obsługującego postępowanie sądowe, zwanego dalej "systemem teleinformatycznym", albo systemu
teleinformatycznego, o którym mowa w art. 53e § 1 ustawy z dnia 27 lipca 2001 r. - Prawo o ustroju
sądów powszechnych (Dz. U. z 2024 r. poz. 334), zwanego dalej "portalem informacyjnym".
§ 2. Strony i uczestnicy postępowania mają prawo do otrzymania z akt sprawy zapisu dźwięku albo
obrazu i dźwięku, chyba że protokół został sporządzony wyłącznie pisemnie. Przewodniczący wydaje z
akt sprawy zapis dźwięku, jeżeli wydaniu zapisu obrazu i dźwięku sprzeciwia się ważny interes
publiczny lub prywatny.
§ 3. Jeżeli posiedzenie odbyło się przy drzwiach zamkniętych strony i uczestnicy postępowania mają
prawo do otrzymania z akt sprawy jedynie zapisu dźwięku.
1
Art. 9 . [Prawo do prywatnej rejestracji czynności sądu za pomocą urządzenia rejestrującego
dźwięk]
§ 1. Nie jest wymagane zezwolenie sądu na utrwalanie przez strony lub uczestników postępowania
przebiegu posiedzeń i innych czynności sądowych, przy których są obecni, za pomocą urządzenia
rejestrującego dźwięk.
§ 2. Strony i uczestnicy postępowania uprzedzają sąd o zamiarze utrwalenia przebiegu posiedzenia
lub innej czynności sądowej za pomocą urządzenia rejestrującego dźwięk.
§ 3. Sąd zakazuje stronie lub uczestnikowi postępowania utrwalenia przebiegu posiedzenia lub innej
czynności sądowej za pomocą urządzenia rejestrującego dźwięk, jeżeli posiedzenie lub jego część
odbywa się przy drzwiach zamkniętych lub sprzeciwia się temu wzgląd na prawidłowość
postępowania.