---
law_title: "Kodeks postępowania cywilnego"
category: Ustawy
legal_provisions: Art. 129
doc_type: USTAWA
doc_number: Dz.U.2024.334
article: 129
source_document: kodeks-postepowania.pdf
chunk_number: 462
---

Art. 129. [Oryginał dokumentu; uwierzytelnianie dokumentów]
§ 1. Strona powołująca się w piśmie na dokument obowiązana jest na żądanie przeciwnika
złożyć oryginał dokumentu w sądzie jeszcze przed rozprawą.
§ 2. Zamiast oryginału dokumentu strona może złożyć odpis dokumentu, jeżeli jego
zgodność z oryginałem została poświadczona przez notariusza albo przez występującego w
sprawiepełnomocnika strony będącegoadwokatem, radcą prawnym,rzecznikiem patentowym
lub radcą Prokuratorii Generalnej Rzeczypospolitej Polskiej.
1
§ 2 . Elektroniczne poświadczenie odpisu dokumentu przez występującego w sprawie
pełnomocnika strony będącego adwokatem, radcą prawnym, rzecznikiem patentowym lub
radcą Prokuratorii Generalnej Rzeczypospolitej Polskiej następuje z chwilą wprowadzenia
przez tego pełnomocnika dokumentu do systemu teleinformatycznego.
§ 3. Zawarte w odpisie dokumentu poświadczenie zgodności z oryginałem przez
występującego w sprawie pełnomocnika strony będącego adwokatem, radcą prawnym,
rzecznikiem patentowym lub radcą Prokuratorii Generalnej Rzeczypospolitej Polskiej ma
charakter dokumentu urzędowego.
§ 4. Jeżeli jest to uzasadnione okolicznościami sprawy, sąd, na wniosek strony albo zurzędu,
zażąda od strony składającej odpis dokumentu, o którym mowa w § 2,przedłożenia oryginału
tego dokumentu.
§ 5. Minister Sprawiedliwości określi, w drodze rozporządzenia, formaty, w jakich odpisy
pism, dokumentów i pełnomocnictw mogą być poświadczane elektronicznie, mając na
względzie minimalne wymagania dla rejestrów publicznych i wymiany informacji w postaci
elektronicznej.