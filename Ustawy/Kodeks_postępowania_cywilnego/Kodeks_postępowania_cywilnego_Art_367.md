---
law_title: "Kodeks postępowania cywilnego"
category: Ustawy
legal_provisions: Art. 367
doc_type: USTAWA
doc_number: Dz.U.2024.334
article: 367
source_document: kodeks-postepowania.pdf
chunk_number: 700
---

Art. 367. [Dopuszczalność apelacji]
§ 1. Od wyroku sądu pierwszej instancji przysługuje apelacja do sądu drugiej instancji.
§ 2. Apelację od wyroku sądu rejonowego rozpoznaje sąd okręgowy, a od wyroku sądu
okręgowego jako pierwszej instancji - sąd apelacyjny.
§ 3. (uchylony).
1
§ 3 . Sąd może zlecić przeprowadzenie dowodu sędziemu wyznaczonemu, także gdy
przyczyni się to do przyspieszenia postępowania.
§ 4. (uchylony).
1
Art. 367 . [Skład orzekający]
§ 1. Sąd rozpoznaje sprawę w składzie jednego sędziego z wyjątkiem spraw:
1) o prawa majątkowe, w których wartość przedmiotu zaskarżenia choćby w jednej z
wniesionych apelacji przekracza milion złotych,
2) rozpoznawanych w pierwszej instancji przez sąd okręgowy jako właściwy rzeczowo, z
uwzględnieniem pkt 1,
3) rozpoznawanych w pierwszej instancji w składzie trzech sędziów na podstawie art. 47 §
4
- które podlegają rozpoznaniu w składzie trzech sędziów.
§ 2. W sprawach podlegających rozpoznaniu w składzie trzech sędziów sąd orzeka na
posiedzeniu niejawnym w składzie jednego sędziego, z wyjątkiem wydania postanowienia, o
którym mowa w art. 224 § 3, lub wyroku.
§ 3. Ilekroć ustawa przewiduje, że sąd drugiej instancji rozpoznaje sprawę w składzie
jednegosędziego, prezes sądu może zarządzić rozpoznanie sprawy w składzie trzech sędziów,
jeżeli uzna to za wskazane ze względu na szczególną zawiłość lub precedensowy charakter
sprawy.