---
law_title: "Kodeks postępowania cywilnego"
category: Ustawy
legal_provisions: Art. 578
doc_type: USTAWA
doc_number: Dz.U.2024.334
article: 578
source_document: kodeks-postepowania.pdf
chunk_number: 911
---

Art. 578. [Skuteczność i wykonalność postanowień]
§ 1. Postanowienia sądu opiekuńczego są skuteczne iwykonalne zchwilą ich ogłoszenia,a
gdy ogłoszenia nie było, z chwilą ich wydania.
§ 2. Sąd w terminie 7 dni od dnia uprawomocnienia się postanowienia o pozbawieniu
władzy rodzicielskiej przesyła to postanowienie do właściwego ośrodka adopcyjnego,
prowadzącego wojewódzki bank danych o dzieciach oczekujących na przysposobienie.
1
Art. 578 . [Wszczęcie postępowania wykonawczego]
§ 1. Podstawą wszczęcia postępowania wykonawczego jest orzeczenie sądu albo ugoda
zawarta przed sądem, których wykonalność została stwierdzona przez sąd, albo ugoda
zawarta przed mediatorem, po jej zatwierdzeniu przez sąd.
§ 2. Do stwierdzenia wykonalności, o którym mowa w § 1, art. 364 stosuje się
odpowiednio.
§ 3. Wykonalność orzeczenia sąd stwierdza z urzędu.
2
Art. 578 . [Obowiązkowe zastępstwo uczestników w postępowaniu w sprawach o
odebranie osoby podlegającej władzy rodzicielskiej lub pozostającej pod opieką]
§ 1. W postępowaniu w sprawach o odebranie osoby podlegającej władzy rodzicielskiej
lub pozostającej pod opieką prowadzonych na podstawie konwencji haskiej z 1980 r.
obowiązuje zastępstwo uczestników postępowania przez adwokatów lub radców prawnych.
§ 2. Przepisu § 1 nie stosuje się do wniosku o wszczęcie postępowania w sprawach o
odebranie osoby podlegającej władzy rodzicielskiej lub pozostającej pod opieką
prowadzonych na podstawie konwencji haskiej z 1980 r., w postępowaniu o zwolnienie od
kosztów sądowych oraz o ustanowienie adwokata lub radcy prawnego, a także gdy
uczestnikiem postępowania, jego organem, jego przedstawicielem ustawowym lub
pełnomocnikiem jest:
1) sędzia;
2) prokurator;
3) notariusz;
4) profesor lub doktor habilitowany nauk prawnych;
5) adwokat;
6) radca prawny;
7) radca Prokuratorii Generalnej Rzeczypospolitej Polskiej.
Oddział 2
Sprawy z zakresu stosunków między rodzicami a dziećmi