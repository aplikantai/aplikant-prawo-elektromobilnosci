---
law_title: "Kodeks postępowania cywilnego"
category: Ustawy
legal_provisions: Art. 333
doc_type: USTAWA
doc_number: Dz.U.2024.334
article: 333
source_document: kodeks-postepowania.pdf
chunk_number: 666
---

Art. 333. [Nadanie wyrokowi rygoru natychmiastowej wykonalności]
§ 1. Sądzurzędu nadawyrokowi przy jego wydaniu rygor natychmiastowej wykonalności,
jeżeli:
1) zasądza alimenty - co do rat płatnych po dniu wniesienia powództwa, a co do rat
płatnych przed wniesieniem powództwa za okres nie dłuższy niż za trzy miesiące;
2) zasądza roszczenie uznane przez pozwanego;
3) wyrok uwzględniający powództwo jest zaoczny.
§ 2. Sąd może nadać wyrokowi przy jego wydaniu rygor natychmiastowej wykonalności,
jeżeli zasądza należność z weksla, czeku, dokumentu urzędowego lub dokumentu
prywatnego, którego prawdziwość nie została zaprzeczona, oraz jeżeli uwzględnia
powództwo o naruszenie posiadania.
§ 3. Sąd może również na wniosek nadać wyrokowi nadającemu się do wykonania w
drodze egzekucji rygor natychmiastowej wykonalności, gdyby opóźnienie uniemożliwiało
lub znacznie utrudniało wykonanie wyroku albo narażało powoda na szkodę.