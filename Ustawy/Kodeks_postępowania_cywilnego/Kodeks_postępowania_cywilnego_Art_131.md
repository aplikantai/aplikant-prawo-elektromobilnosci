---
law_title: "Kodeks postępowania cywilnego"
category: Ustawy
legal_provisions: Art. 131
doc_type: USTAWA
doc_number: Dz.U.2024.334
article: 131
source_document: kodeks-postepowania.pdf
chunk_number: 464
---

Art. 131. [Doręczenia w postępowaniu cywilnym; doręczenia przez policję lub
Żandarmerię Wojskową]
§ 1. Sąd dokonuje doręczeń przez operatora pocztowego w rozumieniu ustawy z dnia 23
listopada 2012 r. - Prawo pocztowe (Dz. U. z 2023 r. poz. 1640 oraz z 2024 r. poz. 467 i
1222), osoby zatrudnione w sądzie, lub sądową służbę doręczeniową. Sąd może również
dokonywać doręczeń za pośrednictwem komornika w sposób określony w ustawie z dnia 22
marca 2018 r. o komornikach sądowych (Dz. U. z 2024 r. poz. 1458).
1
§ 1 . W wypadkach wskazanych w ustawie sąd może dokonać doręczeń przez Policję lub
Żandarmerię Wojskową.
§ 2. Minister Sprawiedliwości w porozumieniu z ministrem właściwym do spraw łączności
określi, w drodze rozporządzenia, szczegółowy tryb i sposób doręczania pism sądowych przez
podmioty,o których mowa w § 1 zdanie pierwsze, mając nauwadze konieczność zapewnienia
sprawnego toku postępowania, a także realizacji gwarancji procesowych jego uczestników,
ochronę praw osób, którym pisma są doręczane, oraz ochronę ich danych osobowych.
§ 3. Minister Sprawiedliwości, na uzasadniony wniosek prezesa sądu, w drodze zarządzenia,
tworzy i znosi w tym sądzie sądową służbę doręczeniową.
§ 4. Minister Sprawiedliwości określi, w drodze rozporządzenia, warunki organizacji oraz
strukturę sądowej służby doręczeniowej, mając na względzie wielkość sądu, koszty oraz
zapewnienie skuteczności doręczeń i zachowanie wymogów postępowania sądowego.
1
Art. 131 . [Doręczenie elektroniczne]
§ 1. Sąd dokonuje doręczeń za pośrednictwem systemu teleinformatycznego (doręczenie
elektroniczne), jeżeli adresat wniósł pismo za pośrednictwem systemu teleinformatycznego
albo dokonał wyboru wnoszenia pism za pośrednictwem systemu teleinformatycznego.
8
§ 2. W przypadku doręczenia elektronicznego pismo uznaje się za doręczone w chwili
wskazanej w elektronicznym potwierdzeniu odbioru korespondencji. Przepisu art. 134 § 1 nie
stosuje się. W przypadku braku takiego potwierdzenia doręczenie elektroniczne uznaje się za
skuteczne z upływem 14 dni od daty umieszczenia pisma w systemie teleinformatycznym.
1
§ 2 . Adresat, który dokonał wyboru wnoszenia pism za pośrednictwem systemu
teleinformatycznego, może zrezygnować z doręczenia elektronicznego.
§ 3. Minister Sprawiedliwości w porozumieniu z ministrem właściwym do spraw
informatyzacji określi, w drodze rozporządzenia, tryb i sposób dokonywania doręczeń
elektronicznych, mając na względzie zapewnienie skuteczności doręczeń oraz ochronę praw
osób, którym pisma są doręczane.
1a
Art. 131 . [Doręczenie poprzez umieszczenie treści pisma sądowego w portalu
informacyjnym]
§ 1. W razie niemożności doręczenia za pośrednictwem systemu teleinformatycznego, sąd
doręcza adwokatowi, radcy prawnemu, rzecznikowi patentowemu, prokuratorowi, organowi
emerytalnemu określonemu przez ministra właściwego do spraw wewnętrznych oraz
Prokuratorii Generalnej Rzeczypospolitej Polskiej pisma sądowe, wyłącznie poprzez
umieszczenie ich treści w portalu informacyjnym w sposób umożliwiający uzyskanie przez
odbiorcę dokumentu potwierdzającego doręczenie. Nie dotyczy to pism, które podlegają
doręczeniu wraz z odpisami pism procesowych stron lub innymi dokumentami
niepochodzącymi od sądu, chyba że sąd dysponuje ich kopią utrwaloną w postaci
elektronicznej.
9
§ 2. W przypadku, o którym mowa w § 1, pismo uznaje się za doręczone w chwili
wskazanej w dokumencie potwierdzającym doręczenie. Przepisu art. 134 § 1 nie stosuje się. W
przypadkubraku dokumentu potwierdzającego doręczenie,doręczenie uznaje się za skuteczne
z upływem 14 dni od daty umieszczenia treści pisma w portalu informacyjnym w sposób, o
którym mowa w § 1 zdanie pierwsze.
§ 3. Przewodniczący zarządza odstąpienie od doręczenia pisma za pośrednictwem portalu
informacyjnego, jeżeli dokonanie doręczenia w taki sposób jest niemożliwe ze względu na
charakter pisma, w szczególności jeżeli zachodzi potrzeba wydania stronie uwierzytelnionego
odpisu orzeczenia lub tytułu wykonawczego.
§ 4. Minister Sprawiedliwości w porozumieniu z ministrem właściwym do spraw
informatyzacji określi, w drodze rozporządzenia, szczegółowy tryb i sposób doręczania pism
sądowych za pośrednictwem portalu informacyjnego, jak również elektroniczną postać, w
której pisma te są doręczane, mając na uwadze konieczność zapewnienia sprawnego toku
postępowania, a także realizacji gwarancji procesowych jego uczestników.
2 10
Art. 131 . [Doręczenia na adres do doręczeń elektronicznych]
§ 1. Jeżeli warunki technicznei organizacyjne sąduto umożliwiają, doręczeń dokonujesię na
adres do doręczeń elektronicznych, o którym mowa w art. 2 pkt 1 ustawy z dnia 18 listopada
2020 r. o doręczeniach elektronicznych, wpisany do bazy adresów elektronicznych, o której
mowa w art. 25 tej ustawy, a w przypadku braku takiego adresu - na adres do doręczeń
elektronicznych powiązany z kwalifikowaną usługą rejestrowanego doręczenia
elektronicznego, z którego adresat wniósł pismo.
§ 2. Doręczenia, o którym mowa w § 1, można dokonać wobec strony będącej osobą
fizyczną tylko wtedy, gdy wniosła ona pismo z adresu do doręczeń elektronicznych albo
wskazała ten adres jako adres do doręczeń. Nie dotyczy to doręczeń dla przedsiębiorców
wpisanych do Centralnej Ewidencji i Informacji o Działalności Gospodarczej.
§ 3. (uchylony).