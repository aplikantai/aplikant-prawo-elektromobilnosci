---
law_title: "Kodeks postępowania cywilnego"
category: Ustawy
legal_provisions: Art. 511
doc_type: USTAWA
doc_number: Dz.U.2024.334
article: 511
source_document: kodeks-postepowania.pdf
chunk_number: 844
---

Art. 511. [Treść wniosku]
§ 1. Wniosek o wszczęcie postępowania powinien czynić zadość przepisom o pozwie, z tą
zmianą, że zamiast pozwanego należy wymienić zainteresowanych w sprawie.
§ 2. Do wniosków prokuratora o wszczęcie postępowania nie stosuje się przepisów art. 55 i 56.
1
Art. 511 . [Zwrot wniosku nieopłaconego]
§ 1. W postępowaniu wieczystoksięgowym oraz w postępowaniach rejestrowych wniosek
podlegający opłacie stałej, który nie został należycie opłacony, przewodniczący zwraca bez
wezwania o uiszczenie tej opłaty. W zarządzeniu o zwrocie pisma należy wskazać wysokość
należnej opłaty stałej.
§ 2. W terminie tygodniowym od dnia doręczenia zarządzenia o zwrocie pisma z przyczyn
określonychw § 1 wnioskodawcamoże uiścić brakującą opłatę. Jeżeli opłatazostała wniesionawe
właściwej wysokości, wniosek wywołuje skutek od daty pierwotnego wniesienia. Skutek taki nie
następuje w razie kolejnego zwrotu wniosku z tej samej przyczyny.
1a
Art. 511 . [Doręczanie pism w postępowaniu nieprocesowym przez komornika]
1
Przepis art. 139 stosuje się, jeżeli w razie nieodebrania przesyłki przez uczestnika postępowania
przewodniczący uzna doręczenie pisma za pośrednictwem komornika za konieczne.
2
Art. 511 . [Obowiązek wniesienia odpowiedzi na wniosek o wszczęcie postępowania;
posiedzenie przygotowawcze w postępowaniu cywilnym]
§ 1. Wniesienie odpowiedzi na wniosek o wszczęcie postępowania jest obowiązkowe, tylko gdy
przewodniczący tak zarządzi.
§ 2. Posiedzenie przygotowawcze można wyznaczyć niezależnie od wniesienia odpowiedzi na
wniosek.