---
law_title: "Kodeks postępowania cywilnego"
category: Ustawy
legal_provisions: Art. 412
doc_type: USTAWA
doc_number: Dz.U.2024.334
article: 412
source_document: kodeks-postepowania.pdf
chunk_number: 745
---

Art. 412. [Ponowne rozpoznanie sprawy]
§ 1. Sąd rozpoznaje sprawę na nowo w granicach, jakie zakreśla podstawa wznowienia.
§ 2. Po ponownym rozpoznaniu sprawy sąd stosownie do okoliczności bądź oddala skargę o
wznowienie, bądź uwzględniając ją zmienia zaskarżone orzeczenie albo je uchyla i w razie
potrzeby pozew odrzuca lub postępowanie umarza.
§ 3. (uchylony).
§ 4. Jeżeli do rozstrzygnięcia o wznowieniu postępowania zakończonego wyrokiem właściwy
jest Sąd Najwyższy, sąd ten orzeka tylko o dopuszczalności wznowienia, a rozpoznanie sprawy
przekazuje sądowi drugiej instancji.