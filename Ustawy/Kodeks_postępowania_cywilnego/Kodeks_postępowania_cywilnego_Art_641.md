---
law_title: "Kodeks postępowania cywilnego"
category: Ustawy
legal_provisions: Art. 641
doc_type: USTAWA
doc_number: Dz.U.2024.334
article: 641
source_document: kodeks-postepowania.pdf
chunk_number: 974
---

Art. 641. [Treść oświadczenia o przyjęciu lub odrzuceniu spadku]
§ 1. Oświadczenie o przyjęciu lub odrzuceniu spadku powinno zawierać:
1) imię i nazwisko spadkodawcy, datę i miejsce jego śmierci oraz ostatnie miejsce jego
zwykłego pobytu;
2) tytuł powołania do spadku;
3) treść złożonego oświadczenia.
§ 2. Oświadczenie powinno również zawierać wymienienie wszelkich wiadomych
składającemu oświadczenie osób należących do kręgu spadkobierców ustawowych, jak
również wszelkich testamentów, chociażby składający oświadczenie uważał je za nieważne,
oraz danych dotyczących treści i miejsca przechowania testamentów.
§ 3. (uchylony).
1
§ 3 . Rodzic, składając w imieniu dziecka oświadczenie o odrzuceniu spadku, oświadcza o:
1) przysługiwaniu mu władzy rodzicielskiej i jej zakresie,
2) wyrażeniu przez drugiego z rodziców zgody na odrzucenie spadku, chyba że
oświadczenie to jest składane wspólnie,
3) uprzednim odrzuceniu spadku przez któregokolwiek z rodziców,
4) odrzuceniu spadku przez innych zstępnych rodziców tego dziecka
- chyba że przed złożeniem oświadczenia zostało wydane zezwolenie sądu na dokonanie
czynności przekraczającej zakres zwykłego zarządu majątkiem dziecka w postaci odrzucenia
spadku.
2 1
§ 3 . Oświadczenie w zakresie treści wskazanej w § 3 pkt 1-4 składane jest pod rygorem
odpowiedzialności karnej za złożenie fałszywego oświadczenia.
3
§ 3 . Jeżeli oświadczenie jest składane przed sądem albo notariuszem, przed jego
odebraniem sędzia albo notariusz uprzedza składającego oświadczenie o odpowiedzialności
karnej za złożenie fałszywego oświadczenia.
4 1
§ 3 . Jeżeli oświadczenie o treści wskazanej w § 3 jest składane na piśmie z podpisem
urzędowo poświadczonym, składający oświadczenie jest obowiązany do zawarcia w jego
treści klauzuli o następującej treści: "Jestem świadomy odpowiedzialności karnej za złożenie
fałszywego oświadczenia.". Klauzula ta zastępuje pouczenie organu o odpowiedzialności
karnej za złożenie fałszywego oświadczenia.
5 1
§ 3 . Oświadczenie, o którym mowa w § 3 , może dotyczyć więcej niż jednego dziecka.
§ 4. Jeżeli oświadczenie złożono ustnie, z oświadczenia sporządza się protokół.