---
law_title: "Kodeks postępowania cywilnego"
category: Ustawy
legal_provisions: Art. 120
doc_type: USTAWA
doc_number: Dz.U.2024.334
article: 120
source_document: kodeks-postepowania.pdf
chunk_number: 453
---

Art. 120. [Cofnięcie ustanowienia pełnomocnika z urzędu]
§ 1. Sąd cofnie ustanowienie adwokata lub radcy prawnego, jeżeli okaże się, że okoliczności,
na których podstawie je przyznano, nie istniały lub przestały istnieć.
§ 2. W wypadkach, o których mowa w § 1, strona obowiązana jest uiścić wynagrodzenie
adwokata lub radcy prawnego dla niej ustanowionego.
§ 3. Ponadto, w wypadku gdy okoliczności, na podstawie których przyznano ustanowienie
adwokata lub radcy prawnego, przestały istnieć, sąd może obciążyć stronę tym obowiązkiem
tylko częściowo, stosownie do zmiany, jaka nastąpiła w jej stosunkach.
§ 4. Stronę, która uzyskała ustanowienie adwokata lub radcy prawnego na podstawie podania
świadomie nieprawdziwych okoliczności, sąd skaże na grzywnę, niezależnie od jej obowiązku
uiszczenia wynagrodzenia adwokata lub radcy prawnego.