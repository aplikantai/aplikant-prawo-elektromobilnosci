---
law_title: "Kodeks postępowania cywilnego"
category: Ustawy
legal_provisions: Art. 151
doc_type: USTAWA
doc_number: Dz.U.2024.334
article: 151
source_document: kodeks-postepowania.pdf
chunk_number: 484
---

Art. 151. [Miejsce posiedzenia; rozprawa zdalna]
§ 1. Posiedzenia sądowe odbywają się w budynku sądowym, a poza tym budynkiem tylko
wówczas, gdy czynności sądowe muszą być wykonane w innym miejscu albo gdy odbycie
posiedzenia poza budynkiem sądowym ułatwia przeprowadzenie sprawy lub przyczynia się
znacznie do zaoszczędzenia kosztów.
§ 2. Przewodniczący może zarządzić przeprowadzenie posiedzenia jawnego przy użyciu
urządzeń technicznych umożliwiających jego przeprowadzenie na odległość (posiedzenie
zdalne), jeżeli nie stoi temu na przeszkodzie wzgląd na charakter czynności, które mają być
dokonane na posiedzeniu, a przeprowadzenie posiedzenia zdalnego zagwarantuje pełną
ochronę praw procesowych stron i prawidłowy tok postępowania. W takim przypadku na sali
sądowej przebywają sąd i protokolant, a pozostałe osoby uczestniczące w posiedzeniu nie
muszą przebywać w budynku sądu prowadzącego postępowanie. Zapis obrazu i dźwięku z
czynności procesowych odbywających się na sali sądowej przekazuje się do miejsca
przebywania tych uczestników posiedzenia, którzy zgłosili zamiar zdalnego udziału w
posiedzeniusądu, oraz z miejscaprzebywania tych uczestników posiedzenia do budynku sądu
prowadzącego postępowanie.
§ 3. Przewodniczący może zarządzić przeprowadzenie posiedzenia zdalnego z urzędu lub na
wniosek osoby, która ma uczestniczyć w posiedzeniu i wskazała adres poczty elektronicznej.
Termin do złożenia wniosku wynosi 7 dni od dnia doręczenia zawiadomienia albo wezwania
na posiedzenie. Zarządzając przeprowadzenie posiedzenia zdalnego, przewodniczący może
zastrzec, że określona osoba weźmie udział w posiedzeniu zdalnym poza budynkiem sądu
prowadzącego postępowanie, jeżeli będzie przebywać w budynku innego sądu. O treści
zarządzeń, o których mowa w zdaniach poprzedzających, w tym zmierzających do
przeprowadzenia dowodu w sposób zdalny, o odmowie uwzględnienia wniosku lub zmianie
1
zarządzeń w tym przedmiocie informuje się w sposób przewidziany w art. 149 .
§ 4. Przewodniczący może zarządzić, że osoba pozbawiona wolności będzie uczestniczyć w
czynnościachprocesowych wyłącznie w ramach posiedzenia zdalnego. W takim przypadku w
miejscu przebywania tej osoby bierze udział w posiedzeniu zdalnym przedstawiciel
administracji zakładu karnego lub aresztu śledczego, pełnomocnik, jeżeli został ustanowiony,
oraz tłumacz, jeżeli został powołany. Przepis powyższy stosuje się odpowiednio do osób
objętych postępowaniem terapeutycznym na podstawie odrębnych przepisów.
§ 5. Wzywając na posiedzenie zdalne, informuje się jego uczestników o możliwości
stawiennictwana salisądowej lub zgłoszeniazamiaru zdalnego udziału w posiedzeniu,a także
poucza się, że zamiar ten należy zgłosić najpóźniej na 3 dni robocze przed wyznaczonym
terminem posiedzenia oraz że do skutecznego zgłoszenia wystarcza zachowanie formy
1
określonej w art. 226 pkt 2 lit. b, przy jednoczesnym wskazaniu adresu poczty elektronicznej.
W takim przypadku informuje się także co najmniej na 24 godziny przed terminem
posiedzeniao treści § 2, 3 oraz 6-8, adresie strony internetowej zawierającej obwieszczenie, o
którym mowa w § 9, oraz o sposobie przyłączenia się do posiedzenia zdalnego. Obowiązek
zgłoszeniazamiaru zdalnego udziału w posiedzeniu nie dotyczyosoby pozbawionej wolności.
Powyższestosuje się odpowiedniodo uczestników zgłaszających swójudział w posiedzeniuw
charakterze publiczności lub osób zaufania.
§ 6. Osoba, która nie zgłosiła skutecznie wniosku, o którym mowa w § 3 zdanie pierwsze,
albo nie zgłosiła zamiaru zdalnego udziału w posiedzeniu zgodnie z § 5 zdanie pierwsze, ma
obowiązek stawić się na posiedzeniu w budynku sądu prowadzącego postępowanie bez
dodatkowego wezwania.
12
§ 7. (uchylony).
§ 8. Osoba biorąca udział w posiedzeniu zdalnym przebywająca poza budynkiem sądu jest
zobowiązana poinformować sąd o miejscu, w którym przebywa, oraz dołożyć wszelkich
starań, aby warunki w miejscu jej pobytu licowały z powagą sądu i nie stanowiły przeszkody
do dokonania czynności procesowych z jej udziałem. W razie odmowy podania wskazanej
informacji lub jeżeli zachowanie tej osoby budzi uzasadnione wątpliwości co do
prawidłowego przebiegu czynności dokonanych zdalnie z jej udziałem, sąd może wezwać tę
osobę do osobistego stawiennictwa na sali sądowej.
§ 9. Minister Sprawiedliwości podaje, w drodze obwieszczenia, na stronie podmiotowej
Biuletynu Informacji Publicznej informacje o standardach technicznych oprogramowania i
wymaganiach sprzętowych niezbędnych do uczestniczenia w posiedzeniu zdalnym.