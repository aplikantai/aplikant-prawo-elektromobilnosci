---
law_title: "Kodeks postępowania cywilnego"
category: Ustawy
legal_provisions: Art. 1200
doc_type: USTAWA
doc_number: Dz.U.2024.334
article: 1200
source_document: kodeks-postepowania.pdf
chunk_number: 1532
---

Art. 1200. [Sprostowanie i wykładnia wyroku]
§ 1. W terminie 2 tygodni od dnia otrzymania wyroku, jeżeli strony nie uzgodniły innego terminu:
1) każda ze stron może, po zawiadomieniu drugiej strony, zwrócić się do sądu polubownego o
sprostowaniew tekście wyrokuniedokładności, błędów pisarskich albo rachunkowych lub innych
oczywistych omyłek;
2) każda ze stron może, po zawiadomieniu drugiej strony, zwrócić się do sądu polubownego o
rozstrzygnięcie wątpliwości co do treści wyroku.
§ 2. Jeżeli sąd polubowny uzna wniosek za uzasadniony, dokonuje sprostowania lub wykładni
wyroku w terminie 2 tygodni od dnia otrzymania wniosku. Wykładnia stanowi integralną część
wyroku.