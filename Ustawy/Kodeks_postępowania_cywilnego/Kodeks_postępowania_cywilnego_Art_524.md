---
law_title: "Kodeks postępowania cywilnego"
category: Ustawy
legal_provisions: Art. 524
doc_type: USTAWA
doc_number: Dz.U.2024.334
article: 524
source_document: kodeks-postepowania.pdf
chunk_number: 857
---

Art. 524. [Wznowienie postępowania]
§ 1. Uczestnik postępowania może żądać wznowienia postępowania zakończonego
prawomocnym postanowieniem orzekającym co do istoty sprawy, jednakże wznowienie
postępowania nie jest dopuszczalne, jeżeli postanowienie kończące postępowanie może być
zmienione lub uchylone.
§ 2. Zainteresowany, który nie był uczestnikiem postępowania zakończonego prawomocnym
postanowieniem orzekającym co do istoty sprawy, może żądać wznowienia postępowania, jeżeli
postanowienie to narusza jego prawa. W takim wypadku stosuje się przepisy o wznowieniu
postępowania z powodu pozbawienia możności działania.