---
law_title: "Kodeks postępowania cywilnego"
category: Ustawy
legal_provisions: Art. 640
doc_type: USTAWA
doc_number: Dz.U.2024.334
article: 640
source_document: kodeks-postepowania.pdf
chunk_number: 973
---

Art. 640. [Oświadczenie o przyjęciu albo odrzuceniu spadku]
§ 1. Oświadczenie o prostym przyjęciu spadku lub z dobrodziejstwem inwentarza albo o
odrzuceniu spadku może być złożone przed notariuszem lub w sądzie rejonowym, w którego
okręgu znajduje się miejsce zamieszkania lub pobytu składającego oświadczenie. Notariusz
lub sąd prześle niezwłocznie oświadczenie, wraz z załącznikami, do sądu spadku. Notariusz
nie przesyła oświadczenia, jeżeli zarejestrował akt poświadczenia dziedziczenia.
§ 2. Oświadczenia, o których mowa w paragrafie pierwszym, mogą być również składane w
sądzie spadku w toku postępowania o stwierdzenie praw do spadku.
1
Art. 640 . [Zezwolenie sądu na proste przyjęcie lub odrzucenie spadku]
§ 1. Zezwolenie na dokonanie czynności przekraczającej zakres zwykłego zarządu majątkiem
dziecka lub osoby pozostającej pod opieką w postaci prostego przyjęcia lub odrzucenia
spadku, w toku postępowania o stwierdzenie nabycia spadku, wydaje sąd spadku.
§ 2. Z chwilą wszczęcia postępowania o stwierdzenie nabycia spadku wniosek o zezwolenie
na dokonanie czynności, o której mowa w § 1, złożony do sądu opiekuńczego, przekazuje się
do dalszego rozpoznania sądowi spadku.