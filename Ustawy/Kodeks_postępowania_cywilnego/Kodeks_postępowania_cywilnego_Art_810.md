---
law_title: "Kodeks postępowania cywilnego"
category: Ustawy
legal_provisions: Art. 810
doc_type: USTAWA
doc_number: Dz.U.2024.334
article: 810
source_document: kodeks-postepowania.pdf
chunk_number: 1142
---

Art. 810. [Godziny wykonywania czynności poza kancelarią komorniczą; egzekucja w dni
wolne od pracy i w porze nocnej]
§ 1. Komornik może wykonywać czynności poza kancelarią komorniczą w dni robocze, w
godzinach od siódmej do dwudziestej pierwszej. Na wykonanie czynności w dni ustawowo wolne
od pracy lub godzinach nocnych jest wymagana zgoda prezesa właściwego sądu rejonowego.
§ 2. Czynności komornika rozpoczęte przed godziną dwudziestą pierwszą mogą byćprowadzone
w dalszym ciągu bez zgody, o której mowa w § 1, jeżeli ich przerwanie może znacznie utrudnić
egzekucję. Przepisu zdania pierwszego nie stosuje się do czynności prowadzonych w miejscu
zamieszkania dłużnika, chyba że jest to również miejsce prowadzenia przez niego działalności
gospodarczej.