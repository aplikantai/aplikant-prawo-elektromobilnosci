---
law_title: "Kodeks postępowania cywilnego"
category: Ustawy
legal_provisions: Art. 1141
doc_type: USTAWA
doc_number: Dz.U.2024.334
article: 1141
source_document: kodeks-postepowania.pdf
chunk_number: 1473
---

Art. 1141. [Wydanie majątku ruchomego]
§ 1. Jeżeli nikt nie zgłosił się w powyższym terminie, sąd spadku postanowi wydać majątek
ruchomy właściwemu konsulowi.
§ 2. W przeciwnym razie wyznacza się rozprawę, na którą wzywa się osoby zainteresowane. Po
wysłuchaniu stawających sąd wyda postanowienie o zabezpieczeniu zgłoszonych i
uprawdopodobnionych praw osób zamieszkałych w Rzeczypospolitej Polskiej oraz obywateli
polskich zamieszkałych za granicą, jak również o zabezpieczeniu należnych podatków. Na
postanowienie sądu przysługuje zażalenie.
§ 3. Niewydany majątek ruchomy będzie służył na zaspokojenie zabezpieczonych praw. Resztę
majątku ruchomego sąd postanowi wydać właściwemu konsulowi.
§ 4. Wydanie może nastąpić tylko pod warunkiem wzajemności.