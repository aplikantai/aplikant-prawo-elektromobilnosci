---
law_title: "Kodeks postępowania cywilnego"
category: Ustawy
legal_provisions: Art. 610
doc_type: USTAWA
doc_number: Dz.U.2024.334
article: 610
source_document: kodeks-postepowania.pdf
chunk_number: 943
---

Art. 610. [Ogłoszenia i orzeczenia w sprawach o stwierdzenie zasiedzenia]
§ 1. W zakresie nieuregulowanym w niniejszym rozdziale doogłoszenia i orzeczenia stosuje
się odpowiednio przepisy o stwierdzeniu nabycia spadku i przedmiotu zapisu windykacyjnego.
§ 2. Jeżeli w terminie wskazanym w ogłoszeniu nikt się nie zgłosi albo zgłaszający się nie
wykaże własności, sąd stwierdzi zasiedzenie, jeżeli zostało ono udowodnione.
Rozdział 2a
Przepadek rzeczy
Oddział 1
Przepadek rzeczy na podstawie prawa celnego
1
Art. 610 . [Zakres zastosowania; właściwość sądu]
§ 1. Przepisy niniejszego oddziału stosuje się w sprawach o przepadek rzeczy będących
towarami, które na podstawie przepisów prawa celnego podlegają przepadkowi.
§ 2. W sprawach, o których mowa w § 1, właściwy jest sąd miejsca zajęcia lub
zatrzymania rzeczy będących towarami przez organ celny.
2
Art. 610 . [Wniosek o przepadek rzeczy]
§ 1. Postępowanie wszczyna się na wniosek organu celnego. Do wniosku dołącza się
protokół z pouczenia o obowiązku wskazania w Polsce pełnomocnika do doręczeń oraz o
skutkach niedopełnienia tego obowiązku, jeżeli protokół taki został sporządzony.
§ 2. Organ celny może domagać się w jednym wniosku orzeczenia przepadku rzeczy
będących towarami zajętymi lub zatrzymanymi w tych samych okolicznościach
faktycznych, jeżeli ponadto sąd jest właściwy dla każdej sprawy.
3
Art. 610 . [Pełnomocnik do doręczeń]
Uczestnikowi zamieszkałemu w państwie niebędącym członkiem Unii Europejskiej, który
w postępowaniu w sprawach celnych nie ustanowił pełnomocnika do prowadzenia sprawy
zamieszkałego w Rzeczypospolitej Polskiej ani nie wskazał w Rzeczypospolitej Polskiej
pełnomocnika do doręczeń, przeznaczone dla niego pisma sądowe pozostawia się w aktach
sprawy ze skutkiem doręczenia. W razie ustanowienia pełnomocnika do prowadzenia
sprawy zamieszkałego w Rzeczypospolitej Polskiej, który nie może być pełnomocnikiem
procesowym, jego ustanowienie uważa się za wskazanie pełnomocnika do doręczeń.
4
Art. 610 . [Fakultatywność rozprawy]
Wyznaczenie rozprawy zależy od uznania sądu.
5
Art. 610 . [Wykonanie orzeczenia]
Do wykonania orzeczenia o przepadku towaru jest obowiązany właściwy organ celny.
Wykonanie orzeczenia następuje w trybie i na zasadach określonych w przepisach o
postępowaniu egzekucyjnym w administracji, z uwzględnieniem przepisów prawa celnego.
Oddział 2
Przepadek pojazdów
6
Art. 610 . [Sprawy o przepadek pojazdu]
§ 1. Przepisy niniejszego oddziału stosuje się w sprawach o przepadek pojazdów, które na
podstawie przepisów prawa o ruchu drogowym podlegają przepadkowi na rzecz powiatu.
§ 2. W sprawach, o których mowa w § 1, właściwy jest sąd miejsca, z którego usunięto
pojazd.
§ 3. Sprawy,o którychmowa w § 1,są rozpoznawanena posiedzeniuniejawnym, chyba że
sąd postanowi inaczej.
7
Art. 610 . [Postępowanie]
§ 1. Postępowanie wszczyna się na wniosek starosty.
§ 2. Starosta może domagać się w jednym wniosku orzeczenia przepadku pojazdów
usuniętych w tych samych okolicznościach faktycznych, jeżeli ponadto sąd jest właściwy
dla każdej sprawy.
Rozdział 3
Zarząd związany ze współwłasnością i użytkowaniem