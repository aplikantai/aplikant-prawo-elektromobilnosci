---
law_title: "Kodeks postępowania cywilnego"
category: Ustawy
legal_provisions: Art. 760
doc_type: USTAWA
doc_number: Dz.U.2024.334
article: 760
source_document: kodeks-postepowania.pdf
chunk_number: 1092
---

Art. 760. [Wnioski i oświadczenia; termin podjęcia czynności przez komornika; wysłuchanie
strony]
§ 1. Wnioski i oświadczenia w postępowaniu egzekucyjnym składa się, według wyboru
składającego, na piśmie albo ustnie do protokołu, chyba że przepis szczególny stanowi inaczej.
Jeżeli przepis szczególny tak stanowi albo dokonano wyboru wnoszenia pism za pośrednictwem
systemu teleinformatycznego, wnioski i oświadczenia składa się wyłącznie za pośrednictwem
systemu teleinformatycznego.
1
§ 1 . Komornik niezwłocznie, nie później jednak niż w terminie 7 dni od dnia otrzymania
wniosku, podejmuje niezbędne czynności.
§ 2. W przypadku gdy według przepisów niniejszego kodeksu zachodzi potrzeba wysłuchania
strony, wysłuchanie odbywa się, stosownie do okoliczności, przez spisanieprotokołu w obecności
lub nieobecności drugiej strony albo przez oświadczenie strony złożone na piśmie lub za
pośrednictwem systemu teleinformatycznego.
1
Art. 760 . [Udzielenie informacji na żądanie wierzyciela]
Na żądanie wierzyciela, którego roszczenie stwierdzone jest tytułem wykonawczym lub tytułem
egzekucyjnym, organ egzekucyjny, który prowadzi egzekucję lub który jest właściwy do jej
prowadzenia według przepisów kodeksu, udzieli mu informacji, czy przeciwko dłużnikowi
prowadzone jest przez ten organ egzekucyjny postępowanie egzekucyjne, a jeżeli tak, powiadomi
go o stosowanych sposobach egzekucji oraz o wysokości egzekwowanych roszczeń, a także o
aktualnym stanie sprawy.
2
Art. 760 . [Obowiązek podania numeru PESEL, NIP lub REGON dłużnika przy zajęciu
majątku lub żądaniu udzielenia informacji]
Organ egzekucyjny, dokonując zajęcia majątku dłużnika albo żądając udzielenia informacji, o
1
których mowa w art. 761 § 1 , jest obowiązany podać numer PESEL, NIP lub REGON dłużnika,
którego ta czynność dotyczy, jeżeli numery te zostały dłużnikowi nadane, a w razie konieczności
także inne dane niezbędne do identyfikacji jego tożsamości.