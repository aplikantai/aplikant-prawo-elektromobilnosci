---
law_title: "Kodeks postępowania cywilnego"
category: Ustawy
legal_provisions: Art. 908
doc_type: USTAWA
doc_number: Dz.U.2024.334
article: 908
source_document: kodeks-postepowania.pdf
chunk_number: 1240
---

Art. 908. [Ustanowienie kuratora lub zarządcy, sprzedaż prawa]
§ 1. Jeżeli po zajęciu wierzytelności należyte wykonanie praw dłużnika lub wierzyciela tego
wymaga, sąd na wniosek wierzyciela lub dłużnika, stosownie do okoliczności, ustanowi kuratora
lub zarządcę. Na postanowienie sądu przysługuje zażalenie.
§ 2. Do zarządu stosuje się odpowiednio przepisy o zarządzie w toku egzekucji z nieruchomości.
1
Art. 908 . [Zajęcie sumy złożonej na rachunku depozytowym Ministra Finansów]
§ 1. Przepisy niniejszego działu stosuje się odpowiednio w razie zajęcia stanowiącej własność
dłużnika sumy złożonej na rachunku depozytowym Ministra Finansów, dopóki suma ta nie
zostanie objęta, choćby nieprawomocnie, planem podziału sumy uzyskanej z egzekucji. Zajęcie
kieruje się do organu będącego dysponentem sumy.
§ 2. Jeżeli na skutek zajęcia, o którym mowa w § 1, doszło do zbiegu egzekucji albo egzekucji i
zabezpieczenia, przyjmuje się, że organ będący dysponentemsumy jako pierwszy dokonał zajęcia.
Do organu tego stosuje się odpowiednio przepis art. 896 § 2 dotyczący obowiązków dłużnika
zajętej wierzytelności.
§ 3. W razie zbiegu, o którym mowa w § 2, podziału sumy uzyskanej z egzekucji dokonuje się z
uwzględnieniem przepisów właściwych dla sposobu egzekucji zastosowanego do uzyskania
zdeponowanej sumy.
§ 4. Nie jest dopuszczalne zajęcie sumy uzyskanej w toku egzekucji z nieruchomości albo
egzekucji, do której przepisy o egzekucji z nieruchomości stosuje się odpowiednio. Przepis
powyższy nie stoi na przeszkodzie zajęciu wierzytelności dłużnika o zwrot kwoty, która może mu
przypadać zgodnie z planem podziału sumy uzyskanej z egzekucji.
DZIAŁ IVa
Egzekucja z innych praw majątkowych