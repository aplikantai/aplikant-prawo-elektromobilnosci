---
law_title: "Prawo budowlane"
category: Ustawy
legal_provisions: Art. 82c
doc_type: USTAWA
doc_number: Dz.U.2025.418
article: 82c
source_document: D20250418L.pdf
chunk_number: 296
---

Art. 82c. 1. W sprawach, o których mowa w art. 82 ust. 3 pkt 1, organem właściwym jest:
1) Wojewoda Zachodniopomorski oraz Zachodniopomorski Wojewódzki Inspektor Nadzoru Budowlanego – w odniesie-
niu do morskich wód wewnętrznych, morza terytorialnego, strefy przyległej, wyłącznej strefy ekonomicznej, morskich
portów i przystani oraz pasa nadbrzeżnego od linii wyznaczonej, na obszarach morskich, przebiegiem południka
16°41’56,70” długości geograficznej wschodniej, a następnie granicą województwa pomorskiego i zachodniopomor-
skiego, do zachodniej granicy państwa;
2) Wojewoda Pomorski oraz Pomorski Wojewódzki Inspektor Nadzoru Budowlanego – w odniesieniu do morskich wód
wewnętrznych, morza terytorialnego, strefy przyległej, wyłącznej strefy ekonomicznej, morskich portów i przystani
oraz pasa nadbrzeżnego od wschodniej granicy państwa do linii wyznaczonej, na obszarach morskich, przebiegiem
południka 16°41’56,70” długości geograficznej wschodniej, a następnie granicą województwa pomorskiego i zachodnio-
pomorskiego.
2. W odniesieniu do obiektów i robót budowlanych realizowanych na obydwu obszarach, o których mowa w ust. 1,
właściwy jest wojewoda oraz Wojewódzki Inspektor Nadzoru Budowlanego, na którego obszarze właściwości znajduje się
obszarowo większa część tego zamierzenia.