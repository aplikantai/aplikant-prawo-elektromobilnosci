---
law_title: "Prawo budowlane"
category: Ustawy
legal_provisions: Art. 60j
doc_type: USTAWA
doc_number: Dz.U.2025.418
article: 60j
source_document: D20250418L.pdf
chunk_number: 243
---

Art. 60j. 1. W celu założenia książki obiektu budowlanego w postaci elektronicznej oraz dokonywania w niej wpisów
osoby, o których mowa w art. 60e ust. 1, są obowiązane posiadać konto w systemie c-KOB.
2. Przy zakładaniu konta w systemie c-KOB wprowadza się w tym systemie:
1) imię i nazwisko lub nazwę;
2) adres zamieszkania lub siedziby;
3) e-mail;
4) tytuł prawny, z którego wynika uprawnienie do reprezentowania właściciela lub zarządcy obiektu budowlanego –
w przypadku osoby fizycznej działającej w imieniu właściciela lub zarządcy;
5) rodzaj i zakres posiadanych uprawnień budowlanych albo innych uprawnień dających podstawę do dokonywania kon-
troli – w przypadku osoby przeprowadzającej kontrolę, o której mowa w art. 62 ust. 1.
3. Przy zakładaniu książki obiektu budowlanego w postaci elektronicznej wprowadza się do systemu c-KOB:
1) dane dotyczące właściciela lub zarządcy obiektu budowlanego:
a) imię i nazwisko lub nazwę,
b) adres zamieszkania lub siedziby,
c) e-mail;
2) dane dotyczące osoby fizycznej działającej w imieniu właściciela lub zarządcy obiektu budowlanego, jeżeli występuje:
a) imię i nazwisko,
b) adres zamieszkania,
c) e-mail,
d) tytuł prawny, z którego wynika uprawnienie do reprezentowania właściciela lub zarządcy;
3) dane dotyczące obiektu budowlanego, w szczególności adres i lokalizację obiektu na mapie w systemie c-KOB;
4) dokument, z którego wynika tytuł prawny właściciela lub zarządcy do obiektu budowlanego.