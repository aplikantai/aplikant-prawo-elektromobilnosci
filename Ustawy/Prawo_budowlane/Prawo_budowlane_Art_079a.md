---
law_title: "Prawo budowlane"
category: Ustawy
legal_provisions: Art. 79a
doc_type: USTAWA
doc_number: Dz.U.2025.418
article: 79a
source_document: D20250418L.pdf
chunk_number: 277
---

Art. 79a. 1. Portal e-Budownictwo zapewnia możliwość wygenerowania:
1) wniosku o pozwolenie na budowę;
2) zgłoszenia budowy lub wykonywania innych robót budowlanych;
3) wniosku o pozwolenie na rozbiórkę;
4) zgłoszenia rozbiórki;
5) oświadczenia o posiadanym prawie do dysponowania nieruchomością na cele budowlane;
6) wniosku o wydanie odrębnej decyzji o zatwierdzeniu projektu zagospodarowania działki lub terenu lub projektu archi-
tektoniczno-budowlanego;
7) wniosku o zmianę pozwolenia na budowę;
8) wniosku o wydanie pozwolenia na budowę tymczasowego obiektu budowlanego;
9) wniosku o przeniesienie decyzji o pozwoleniu na budowę;
10) wniosku o przeniesienie decyzji o pozwoleniu na wznowienie robót budowlanych, o której mowa w art. 51 ust. 4;
11) wniosku o przeniesienie praw i obowiązków wynikających ze zgłoszenia, wobec którego organ nie wniósł sprzeciwu;
12) zawiadomienia o zamierzonym terminie rozpoczęcia robót budowlanych;
13) wniosku o wydanie decyzji o wyłączeniu stosowania przepisów art. 45a ust. 1;
14) wniosku o wydanie decyzji o niezbędności wejścia do sąsiedniego budynku, lokalu lub na teren sąsiedniej nierucho-
mości;
15) wniosku o wszczęcie uproszczonego postępowania legalizacyjnego;
16) zawiadomienia o zakończeniu budowy;
17) wniosku o pozwolenie na użytkowanie;
18) zgłoszenia zmiany sposobu użytkowania obiektu budowlanego lub jego części.
2. Główny Inspektor Nadzoru Budowlanego może zamieścić w portalu e-Budownictwo, do dobrowolnego stosowania,
formularze innych dokumentów niż wymienione w ust. 1, w celu zapewnienia możliwości wygenerowania takich dokumentów.
3. Wygenerowanie dokumentu, o którym mowa w ust. 1 i 2, polega na:
2025-04-02
Dziennik Ustaw – 72 – Poz. 418
1) wypełnieniu formularza takiego dokumentu w portalu e-Budownictwo oraz
2) zapisaniu wypełnionego formularza w postaci pliku komputerowego poza portalem e-Budownictwo albo jego wydruko-
waniu.