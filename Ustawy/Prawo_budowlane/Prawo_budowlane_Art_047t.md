---
law_title: "Prawo budowlane"
category: Ustawy
legal_provisions: Art. 47t
doc_type: USTAWA
doc_number: Dz.U.2025.418
article: 47t
source_document: D20250418L.pdf
chunk_number: 195
---

Art. 47t. 1. Organom administracji architektoniczno-budowlanej, organom nadzoru budowlanego oraz innym organom
uprawnionym do kontroli przestrzegania przepisów na terenie budowy zapewnia się dostęp do systemu EDB o charakterze:
1) stałym lub
2) czasowym – na czas przeprowadzenia kontroli przestrzegania przepisów na terenie budowy.
2. Dostęp do systemu EDB o charakterze stałym przydziela Główny Inspektor Nadzoru Budowlanego lub podmiot
przez niego upoważniony.
3. Dostęp do systemu EDB o charakterze czasowym może przydzielić:
1) Główny Inspektor Nadzoru Budowlanego – w zakresie wszystkich dzienników budowy lub niektórych dzienników
budowy;
2) organ, któremu przydzielono dostęp do systemu EDB o charakterze stałym – w zakresie wszystkich dzienników budowy,
do których organ ten ma dostęp stały, lub niektórych z tych dzienników budowy;
3) inwestor lub kierownik budowy – w zakresie prowadzonego dziennika budowy.
4. W przypadkach, o których mowa w ust. 2 i ust. 3 pkt 1 i 2, przydzielenie dostępu do systemu EDB następuje na
wniosek organu, o którym mowa w ust. 1. Wniosek powinien wskazywać co najmniej:
1) czas, na jaki ma być przydzielony dostęp;
2) zakres, w jakim ma być przydzielony dostęp;
3) cel, który ma zostać zrealizowany przez przydzielony dostęp, uzasadniający przydzielenie dostępu.
5. W przypadkach, o których mowa w ust. 2 i ust. 3 pkt 1 i 2, Główny Inspektor Nadzoru Budowlanego lub organ, któremu
przydzielono dostęp do systemu EDB o charakterze stałym, może odmówić, w drodze decyzji, przydzielenia dostępu do systemu
EDB, jeżeli uzna, że cel, który ma zostać zrealizowany przez przydzielony dostęp, nie uzasadnia przydzielenia dostępu.
6. W przypadkach, o których mowa w ust. 3 pkt 3, przydzielenie dostępu do systemu EDB następuje na żądanie organu,
o którym mowa w ust. 1.
2025-04-02
Dziennik Ustaw – 49 – Poz. 418