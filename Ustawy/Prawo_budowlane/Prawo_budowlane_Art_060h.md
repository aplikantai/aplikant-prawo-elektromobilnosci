---
law_title: "Prawo budowlane"
category: Ustawy
legal_provisions: Art. 60h
doc_type: USTAWA
doc_number: Dz.U.2025.418
article: 60h
source_document: D20250418L.pdf
chunk_number: 241
---

Art. 60h. 1. Książkę obiektu budowlanego zakłada się i prowadzi w postaci elektronicznej w systemie c-KOB.
2. Przepisu ust. 1 nie stosuje się do obiektów budowlanych usytuowanych w całości lub w części na terenach zamknię-
tych. Dla tych obiektów budowlanych książkę obiektu budowlanego prowadzi się w postaci papierowej.
3. Adres strony internetowej, na której jest udostępniony system c-KOB, Główny Inspektor Nadzoru Budowlanego
udostępnia w Biuletynie Informacji Publicznej na stronie podmiotowej obsługującego go urzędu.
4. System c-KOB jest systemem teleinformatycznym w rozumieniu art. 3 pkt 3 ustawy z dnia 17 lutego 2005 r. o infor-
matyzacji działalności podmiotów realizujących zadania publiczne.
5. Każdej książce obiektu budowlanego prowadzonej w postaci elektronicznej nadaje się w systemie c-KOB indywi-
dualny numer.
6. System c-KOB zawiera zabezpieczenia uniemożliwiające usunięcie oraz zmianę wprowadzonych danych.
7. Aktualizacji danych lub korekt wprowadzonych wpisów mogą dokonywać podmioty wymienione w art. 60e ust. 1
w zakresie dokonanych przez siebie wpisów.
8. System c-KOB zapewnia rozliczalność wprowadzonych danych i dokonanych wpisów oraz dostępność tych danych
i wpisów.
9. W trakcie zakładania książki obiektu budowlanego w systemie c-KOB system ten weryfikuje, czy istnieje w nim
książka obiektu budowlanego dla obiektu budowlanego o wskazanej lokalizacji.
10. System c-KOB w zakresie postępowania z dokumentacją w postaci elektronicznej spełnia warunki określone
w przepisach ustawy z dnia 14 lipca 1983 r. o narodowym zasobie archiwalnym i archiwach.
2025-04-02
Dziennik Ustaw – 62 – Poz. 418