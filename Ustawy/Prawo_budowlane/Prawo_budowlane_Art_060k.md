---
law_title: "Prawo budowlane"
category: Ustawy
legal_provisions: Art. 60k
doc_type: USTAWA
doc_number: Dz.U.2025.418
article: 60k
source_document: D20250418L.pdf
chunk_number: 244
---

Art. 60k. 1. Osoba wskazana w książce obiektu budowlanego do jej prowadzenia zapewnia dołączenie do książki
obiektu budowlanego planu sytuacyjnego.
2. Plan sytuacyjny zawiera:
1) zaznaczone granice nieruchomości, na której jest usytuowany obiekt budowlany, a w przypadku sieci – oznaczenie jej
lokalizacji w terenie;
2) określenie istniejących miejsc przyłączenia obiektu budowlanego do sieci uzbrojenia terenu;
3) określenie istniejących miejsc usytuowania urządzeń przeznaczonych do odcinania instalacji od przyłączy oraz przy-
łączy od sieci;
4) określenie przebiegu istniejących dróg pożarowych;
5) określenie miejsc usytuowania istniejących hydrantów zewnętrznych lub innych punktów poboru wody do celów
przeciwpożarowych oraz stanowisk czerpania wody.
3. W przypadku usytuowania urządzeń przeznaczonych do odcinania instalacji od przyłączy wewnątrz obiektu budow-
lanego do książki obiektu budowlanego dołącza się opis pozwalający na zlokalizowanie tych urządzeń.
2025-04-02
Dziennik Ustaw – 63 – Poz. 418