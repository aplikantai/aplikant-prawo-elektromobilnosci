---
law_title: "Prawo budowlane"
category: Ustawy
legal_provisions: Art. 11
doc_type: USTAWA
doc_number: Dz.U.2025.418
article: 11
source_document: D20250418L.pdf
chunk_number: 116
---

Art. 11. 1. Minister właściwy do spraw zdrowia określi, w drodze rozporządzenia, dopuszczalne stężenia i natężenia
czynników szkodliwych dla zdrowia wydzielanych przez materiały budowlane, urządzenia i elementy wyposażenia w pomiesz-
czeniach przeznaczonych na pobyt ludzi.
2. Minister właściwy do spraw rolnictwa, w porozumieniu z ministrem właściwym do spraw zdrowia, może określić,
w drodze rozporządzenia, dopuszczalne stężenia i natężenia czynników szkodliwych w pomieszczeniach przeznaczonych
dla zwierząt.
3. Właściwi ministrowie, wydając rozporządzenia, o których mowa w ust. 1 i 2, kierują się potrzebą zapewnienia ochrony
zdrowia ludzi lub zwierząt.
Rozdział 2
Samodzielne funkcje techniczne w budownictwie