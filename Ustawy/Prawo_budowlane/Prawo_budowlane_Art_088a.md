---
law_title: "Prawo budowlane"
category: Ustawy
legal_provisions: Art. 88a
doc_type: USTAWA
doc_number: Dz.U.2025.418
article: 88a
source_document: D20250418L.pdf
chunk_number: 307
---

Art. 88a. 1. Główny Inspektor Nadzoru Budowlanego wykonuje zadania określone przepisami prawa budowlanego,
a w szczególności:
1) pełni funkcję organu wyższego stopnia w rozumieniu Kodeksu postępowania administracyjnego w stosunku do wojewo-
dów i wojewódzkich inspektorów nadzoru budowlanego oraz sprawuje nadzór nad ich działalnością;
2) kontroluje działanie organów administracji architektoniczno-budowlanej i nadzoru budowlanego;
3) prowadzi, w systemie e-CRUB, będącym systemem teleinformatycznym w rozumieniu art. 3 pkt 3 ustawy z dnia 17 lutego
2005 r. o informatyzacji działalności podmiotów realizujących zadania publiczne, centralne rejestry:
a) osób posiadających uprawnienia budowlane,
b) (uchylona)
c) ukaranych z tytułu odpowiedzialności zawodowej w budownictwie.
2. W rejestrach, o których mowa w ust. 1 pkt 3, zamieszcza się następujące dane:
1) imiona i nazwisko;
2) adres zamieszkania;
3) numer PESEL – w stosunku do osób posiadających obywatelstwo polskie, albo numer paszportu lub innego dokumentu
potwierdzającego tożsamość – w stosunku do osób nieposiadających obywatelstwa polskiego;
3a) datę śmierci – jeżeli osoba, której wpis dotyczy, zmarła;
4) informację o wykształceniu, o tytułach zawodowych i o stopniach lub tytułach naukowych;
2025-04-02
Dziennik Ustaw – 82 – Poz. 418
5) numer, datę i miejsce wydania decyzji;
6) organ wydający decyzję;
7) podstawę prawną wydania decyzji;
8) numer, specjalność i zakres uprawnień budowlanych – w centralnym rejestrze osób posiadających uprawnienia budow-
lane;
8a) numer uprawnień budowlanych – w centralnym rejestrze ukaranych z tytułu odpowiedzialności zawodowej w budow-
nictwie;
9) informację o przynależności do właściwej okręgowej izby samorządu zawodowego, w tym informację o zawieszeniu
w prawach członka;
10) (uchylony)
11) dane identyfikujące decyzję o ukaraniu z tytułu odpowiedzialności zawodowej w budownictwie – w centralnym reje-
strze ukaranych z tytułu odpowiedzialności zawodowej w budownictwie;
12) (uchylony)
13) pozycję rejestru;
14) datę wpisu do rejestru;
15) adres do korespondencji, numer telefonu, e-mail – w centralnym rejestrze osób posiadających uprawnienia budowlane.
3. (uchylony)
4. Zakres danych identyfikujących decyzję o ukaraniu z tytułu odpowiedzialności zawodowej w budownictwie obej-
muje następujące dane:
1) numer decyzji o nadaniu uprawnień;
2) datę i miejsce wydania decyzji o ukaraniu z tytułu odpowiedzialności zawodowej w budownictwie;
3) wskazanie organu wydającego decyzję;
4) podstawę prawną;
5) funkcję uczestnika;
6) datę, miejsce i kwalifikację prawną popełnionego czynu;
7) rodzaj kary;
8) terminy egzaminów;
9) datę upływu kary;
10) status kary;
11) inne uwagi dotyczące kary.
5. Udostępnieniu podlegają dane wymienione w ust. 2 pkt 1, 8–9 i w ust. 4 pkt 2, 3, 5–7, 9 i 10, a dane osób wpisanych
do rejestrów przed dniem 1 stycznia 2007 r. – na ich wniosek złożony w formie pisemnej.
5a. Dane w centralnym rejestrze osób posiadających uprawnienia budowlane, o których mowa w ust. 2:
1) pkt 1,
2) pkt 2, w zakresie województwa,
3) pkt 4, w zakresie tytułu zawodowego i stopnia lub tytułu naukowego,
4) pkt 5, w zakresie numeru decyzji,
5) pkt 8, 9 i 15
– są publikowane na stronie podmiotowej Biuletynu Informacji Publicznej urzędu obsługującego Głównego Inspektora Nad-
zoru Budowlanego.
5b. Dane w centralnym rejestrze osób posiadających uprawnienia budowlane, o których mowa w ust. 2 pkt 15, są
publikowane w sposób, o którym mowa w ust. 5a, wyłącznie za uprzednią zgodą osoby, której dotyczą, wyrażoną w postaci
papierowej albo w postaci dokumentu elektronicznego.
2025-04-02
Dziennik Ustaw – 83 – Poz. 418
5c. W systemie e-CRUB są gromadzone kopie uprawnień budowlanych oraz kopie decyzji o ukaraniu z tytułu
odpowiedzialności zawodowej w budownictwie.
5d. Główny Inspektor Nadzoru Budowlanego zapewnia dostęp do systemu e-CRUB:
1) organom administracji architektoniczno-budowlanej i organom nadzoru budowlanego;
2) organom izb samorządu zawodowego.
5e. Administratorem systemu e-CRUB jest Główny Inspektor Nadzoru Budowlanego.
6. Minister właściwy do spraw budownictwa, planowania i zagospodarowania przestrzennego oraz mieszkalnictwa
określi, w drodze rozporządzenia:
1) szczegółowy sposób prowadzenia systemu e-CRUB, w tym przyporządkowania danych, o których mowa w ust. 2 i 4,
do zbiorów danych gromadzonych w rejestrach, o których mowa w ust. 1 pkt 3,
2) wzory formularzy do przekazywania danych identyfikujących uprawnienia budowlane lub uznane kwalifikacje zawo-
dowe oraz danych dotyczących osoby, która nabyła te uprawnienia lub kwalifikacje,
3) wzory formularzy do przekazywania danych identyfikujących decyzję o ukaraniu z tytułu odpowiedzialności zawodowej
w budownictwie oraz danych dotyczących osoby ukaranej
– mając na względzie dane i informacje podlegające wpisowi do rejestrów oraz publikacji na stronie podmiotowej Biuletynu
Informacji Publicznej urzędu obsługującego Głównego Inspektora Nadzoru Budowlanego, a także konieczność zapewnienia
bezpieczeństwa i przejrzystości gromadzonych danych.