---
law_title: "Prawo budowlane"
category: Ustawy
legal_provisions: Art. 5a
doc_type: USTAWA
doc_number: Dz.U.2025.418
article: 5a
source_document: D20250418L.pdf
chunk_number: 109
---

Art. 5a. 1. W przypadku budowy obiektu liniowego, którego przebieg został ustalony w miejscowym planie zagospo-
darowania przestrzennego, a także wykonywania innych robót budowlanych dotyczących obiektu liniowego, gdy liczba
stron w postępowaniu przekracza 20, stosuje się przepis art. 49 ustawy z dnia 14 czerwca 1960 r. – Kodeks postępowania
administracyjnego (Dz. U. z 2024 r. poz. 572), zwanej dalej „Kodeksem postępowania administracyjnego”.
1a. W przypadku budowy obiektu liniowego, którego przebieg został ustalony w miejscowym planie zagospodarowania
przestrzennego lub decyzji o ustaleniu lokalizacji inwestycji celu publicznego, a także wykonywania innych robót budow-
lanych dotyczących tego obiektu, przepis art. 49 Kodeksu postępowania administracyjnego stosuje się także w przypadku
nieruchomości o nieuregulowanym stanie prawnym w rozumieniu art. 113 ust. 6 ustawy z dnia 21 sierpnia 1997 r. o gospo-
darce nieruchomościami (Dz. U. z 2024 r. poz. 1145, 1222, 1717 i 1881), na której są lub będą wykonywane roboty
budowlane.
2. Przepisu ust. 1 nie stosuje się do inwestora oraz właścicieli, użytkowników wieczystych i zarządców nieruchomości,
jeżeli na tych nieruchomościach są lub będą wykonywane roboty budowlane.