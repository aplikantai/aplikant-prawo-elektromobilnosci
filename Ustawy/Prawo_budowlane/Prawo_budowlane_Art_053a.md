---
law_title: "Prawo budowlane"
category: Ustawy
legal_provisions: Art. 53a
doc_type: USTAWA
doc_number: Dz.U.2025.418
article: 53a
source_document: D20250418L.pdf
chunk_number: 216
---

Art. 53a. 1. Postępowania uregulowane w niniejszym rozdziale wszczyna się z urzędu.
2. Właściciel lub zarządca obiektu budowlanego może wystąpić do organu nadzoru budowlanego z żądaniem wszczęcia
uproszczonego postępowania legalizacyjnego.
3. Wniosek o wszczęcie uproszczonego postępowania legalizacyjnego składa się w:
1) postaci papierowej albo
2) formie dokumentu elektronicznego za pośrednictwem portalu e-Budownictwo.
4. Minister właściwy do spraw budownictwa, planowania i zagospodarowania przestrzennego oraz mieszkalnictwa
określi, w drodze rozporządzenia, wzór formularza wniosku o wszczęcie uproszczonego postępowania legalizacyjnego,
w tym w formie dokumentu elektronicznego w rozumieniu ustawy z dnia 17 lutego 2005 r. o informatyzacji działalności
podmiotów realizujących zadania publiczne, mając na względzie konieczność zapewnienia przejrzystości danych zamiesz-
czanych przy jego wypełnianiu.
5. Formularz wniosku, o którym mowa w ust. 3, w formie dokumentu elektronicznego Główny Inspektor Nadzoru
Budowlanego udostępnia na portalu e-Budownictwo.
Rozdział 5c
Zakończenie budowy