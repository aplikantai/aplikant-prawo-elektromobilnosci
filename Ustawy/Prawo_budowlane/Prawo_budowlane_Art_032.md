---
law_title: "Prawo budowlane"
category: Ustawy
legal_provisions: Art. 32
doc_type: USTAWA
doc_number: Dz.U.2025.418
article: 32
source_document: D20250418L.pdf
chunk_number: 148
---

Art. 32. 1. Decyzja o pozwoleniu na budowę lub rozbiórkę obiektu budowlanego może być wydana po uprzednim:
1) przeprowadzeniu oceny oddziaływania przedsięwzięcia na środowisko albo oceny oddziaływania przedsięwzięcia na
obszar Natura 2000, jeżeli jest ona wymagana przepisami ustawy z dnia 3 października 2008 r. o udostępnianiu
informacji o środowisku i jego ochronie, udziale społeczeństwa w ochronie środowiska oraz o ocenach oddziaływania
na środowisko;
2) uzyskaniu przez inwestora, wymaganych przepisami szczególnymi, pozwoleń, uzgodnień lub opinii innych organów;
3)12) wyrażeniu zgody przez ministra właściwego do spraw energii – w przypadku budowy lub rozbiórki linii przesyłowej
elektroenergetycznej, a także linii elektroenergetycznej dochodzącej do granicy Rzeczypospolitej Polskiej;
4)13) wyrażeniu zgody przez ministra właściwego do spraw gospodarki surowcami energetycznymi – w przypadku budowy
lub rozbiórki gazociągu przesyłowego albo rurociągu dalekosiężnego ropy naftowej lub produktów naftowych, a także
gazociągu albo rurociągu ropy naftowej lub produktów naftowych dochodzących do granicy Rzeczypospolitej Polskiej.
1a. Minister właściwy do spraw energii wyraża zgodę, o której mowa w ust. 1 pkt 3, jeżeli budowa lub rozbiórka linii
przesyłowej elektroenergetycznej, a także linii elektroenergetycznej dochodzącej do granicy Rzeczypospolitej Polskiej, nie
stanowi zagrożenia dla bezpieczeństwa energetycznego Rzeczypospolitej Polskiej, po uzyskaniu opinii Szefa Agencji Bez-
pieczeństwa Wewnętrznego oraz Szefa Agencji Wywiadu.14) Wyrażenie zgody następuje w terminie 60 dni od dnia złożenia
wniosku. Niezajęcie przez organ stanowiska w tym terminie uznaje się za wyrażenie zgody.
1aa.15) Minister właściwy do spraw gospodarki surowcami energetycznymi wyraża zgodę, o której mowa w ust. 1 pkt 4,
jeżeli budowa lub rozbiórka gazociągu przesyłowego albo rurociągu dalekosiężnego ropy naftowej lub produktów nafto-
wych, a także gazociągu albo rurociągu ropy naftowej lub produktów naftowych dochodzących do granicy Rzeczypospolitej
Polskiej, nie stanowi zagrożenia dla bezpieczeństwa paliwowego Rzeczypospolitej Polskiej, po uzyskaniu opinii Szefa
Agencji Bezpieczeństwa Wewnętrznego oraz Szefa Agencji Wywiadu. Wyrażenie zgody następuje w terminie 60 dni od
dnia złożenia wniosku. Niezajęcie przez organ stanowiska w tym terminie uznaje się za wyrażenie zgody.
1b. Szef Agencji Bezpieczeństwa Wewnętrznego oraz Szef Agencji Wywiadu, w zakresie swoich właściwości, wydają
pozytywne opinie, jeżeli budowa lub rozbiórka gazociągu przesyłowego, linii przesyłowej elektroenergetycznej albo ruro-
ciągu dalekosiężnego ropy naftowej lub produktów naftowych, a także gazociągu, linii elektroenergetycznej albo rurociągu
ropy naftowej lub produktów naftowych dochodzących do granicy Rzeczypospolitej Polskiej, nie stanowi zagrożenia dla
bezpieczeństwa energetycznego Rzeczypospolitej Polskiej.
1c.16) Organy, o których mowa w ust. 1b, przedstawiają ministrowi właściwemu do spraw energii oraz ministrowi
właściwemu do spraw gospodarki surowcami energetycznymi opinie, o których mowa w ust. 1a i 1aa, w terminie 30 dni od
dnia otrzymania wystąpienia o ich opinie.
1ca.17) Opinie, o których mowa w ust. 1a i 1aa, nie wymagają formy postanowienia i nie podlegają zaskarżeniu.
1d. Organy, o których mowa w ust. 1b, mogą odstąpić od uzasadnienia opinii ze względu na interes bezpieczeństwa
państwa lub porządek publiczny.
2. Uzgodnienie, wyrażenie zgody lub opinii, o których mowa w ust. 1 pkt 2, powinny nastąpić w terminie 14 dni od
dnia przedstawienia proponowanych rozwiązań. Niezajęcie przez organ stanowiska w tym terminie uznaje się jako brak
zastrzeżeń do przedstawionych rozwiązań.
3. Przepis ust. 2 nie dotyczy przypadków, w których stanowisko powinno być wyrażone w drodze decyzji, oraz uzgod-
nienia i opiniowania przeprowadzanego w ramach oceny oddziaływania przedsięwzięcia na środowisko albo oceny oddzia-
ływania przedsięwzięcia na obszar Natura 2000.
4. Pozwolenie na budowę może być wydane wyłącznie temu, kto:
1) złożył wniosek w tej sprawie w okresie ważności decyzji o warunkach zabudowy i zagospodarowania terenu, jeżeli
jest ona wymagana zgodnie z przepisami o planowaniu i zagospodarowaniu przestrzennym;
1a) złożył wniosek w tej sprawie w okresie ważności pozwoleń, o których mowa w art. 23 ust. 1 i art. 26 ust. 1, oraz
decyzji, o której mowa w art. 27 ust. 1 ustawy z dnia 21 marca 1991 r. o obszarach morskich Rzeczypospolitej Polskiej
i administracji morskiej (Dz. U. z 2024 r. poz. 1125), jeżeli są one wymagane;
12) W brzmieniu ustalonym przez art. 2 pkt 1 lit. a ustawy z dnia 15 maja 2024 r. o zmianie niektórych ustaw związanych z funkcjono-
waniem administracji rządowej (Dz. U. poz. 834), która weszła w życie z dniem 1 lipca 2024 r.
13) Dodany przez art. 2 pkt 1 lit. b ustawy, o której mowa w odnośniku 12.
14) Zdanie pierwsze w brzmieniu ustalonym przez art. 2 pkt 2 ustawy, o której mowa w odnośniku 12.
15) Dodany przez art. 2 pkt 3 ustawy, o której mowa w odnośniku 12.
16) W brzmieniu ustalonym przez art. 2 pkt 4 ustawy, o której mowa w odnośniku 12.
17) Dodany przez art. 2 pkt 5 ustawy, o której mowa w odnośniku 12.
2025-04-02
Dziennik Ustaw – 31 – Poz. 418
2) złożył oświadczenie, pod rygorem odpowiedzialności karnej, o posiadanym prawie do dysponowania nieruchomością na
cele budowlane;
3) przedłożył decyzję Prezesa Urzędu Regulacji Energetyki o wyznaczeniu go operatorem systemu przesyłowego elektro-
energetycznego lub gazowego lub operatorem systemu połączonego na terytorium Rzeczypospolitej Polskiej, jeżeli
pozwolenie na budowę ma być wydane dla obiektu liniowego będącego siecią przesyłową elektroenergetyczną lub
siecią przesyłową gazową, o których mowa w ustawie z dnia 10 kwietnia 1997 r. – Prawo energetyczne (Dz. U. z 2024 r.
poz. 266, 834, 859, 1847 i 1881), lub dla obiektu liniowego będącego połączeniem z system elektroenergetycznym albo
gazowym innego państwa.
4a. (uchylony)
4b. Jeżeli podstawę prawa do dysponowania nieruchomością na cele budowlane stanowi użytkowanie wieczyste,
niezgodność zamierzenia budowlanego z celem użytkowania wieczystego nie może stanowić podstawy do wydania decyzji
o odmowie zatwierdzenia projektu budowlanego i udzielenia pozwolenia na budowę.
5. Minister właściwy do spraw budownictwa, planowania i zagospodarowania przestrzennego oraz mieszkalnictwa
określi, w drodze rozporządzenia, wzory:
1) (uchylony)
2) oświadczenia o posiadanym prawie do dysponowania nieruchomością na cele budowlane.
3) (uchylony)
4) (uchylony)
6. Wzór oświadczenia, o którym mowa w ust. 5, obejmuje w szczególności dane osobowe lub nazwę inwestora oraz
inne informacje niezbędne do podjęcia rozstrzygnięcia w prowadzonym postępowaniu.