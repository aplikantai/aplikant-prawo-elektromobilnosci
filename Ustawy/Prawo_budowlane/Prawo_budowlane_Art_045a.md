---
law_title: "Prawo budowlane"
category: Ustawy
legal_provisions: Art. 45a
doc_type: USTAWA
doc_number: Dz.U.2025.418
article: 45a
source_document: D20250418L.pdf
chunk_number: 171
---

Art. 45a. 1. Przed rozpoczęciem budowy lub rozbiórki kierownik budowy jest obowiązany:
1) zabezpieczyć teren budowy lub rozbiórki;
2) potwierdzić wpisem w dzienniku budowy otrzymanie od inwestora zatwierdzonego projektu budowlanego oraz, o ile
jest wymagany – projektu technicznego albo projektu rozbiórki;
3) umieścić na terenie budowy, w widocznym miejscu:
a) tablicę informacyjną oraz
b) ogłoszenie zawierające dane dotyczące bezpieczeństwa pracy i ochrony zdrowia – w przypadku budowy, na której
przewiduje się prowadzenie robót budowlanych trwających dłużej niż 30 dni roboczych i jednoczesne zatrudnienie
co najmniej 20 pracowników lub przewidywany zakres robót budowlanych przekracza 500 osobodni.
2. W przypadku braku obowiązku ustanowienia kierownika budowy spełnienie obowiązku, o którym mowa w ust. 1
pkt 1, należy do inwestora.
3. Przepisów ust. 1 pkt 2 nie stosuje się do:
1) budowy, dla której nie ma obowiązku ustanowienia kierownika budowy;
2) obiektów służących obronności i bezpieczeństwu państwa;
3) rozbiórki niewymagającej uzyskania decyzji o pozwoleniu na rozbiórkę.
3a. Przepisu ust. 1 pkt 3 nie stosuje się do:
1) budowy, dla której nie ma obowiązku ustanowienia kierownika budowy, z wyłączeniem budowy, o której mowa
w art. 29 ust. 1 pkt 1a, w przypadku której spełnienie obowiązku, o którym mowa w ust. 1 pkt 3, należy do inwestora;
2) obiektów służących obronności i bezpieczeństwu państwa;
3) obiektów liniowych.
4. Organ administracji architektoniczno-budowlanej, na wniosek inwestora, może, w drodze decyzji, wyłączyć stosowa-
nie przepisów ust. 1, jeżeli jest to uzasadnione nieznacznym stopniem skomplikowania robót budowlanych lub innymi waż-
nymi względami.
5. Wniosek o wydanie decyzji o wyłączeniu stosowania przepisów ust. 1 składa się w:
1) postaci papierowej albo
2) formie dokumentu elektronicznego za pośrednictwem portalu e-Budownictwo.
6. Minister właściwy do spraw budownictwa, planowania i zagospodarowania przestrzennego oraz mieszkalnictwa
określi, w drodze rozporządzenia, wzór formularza wniosku o wydanie decyzji o wyłączeniu stosowania przepisów ust. 1,
w tym w formie dokumentu elektronicznego w rozumieniu ustawy z dnia 17 lutego 2005 r. o informatyzacji działalności pod-
miotów realizujących zadania publiczne, mając na względzie konieczność zapewnienia przejrzystości danych zamieszczanych
przy jego wypełnianiu.
7. Formularz wniosku, o którym mowa w ust. 5, w formie dokumentu elektronicznego Główny Inspektor Nadzoru
Budowlanego udostępnia na portalu e-Budownictwo.
2025-04-02
Dziennik Ustaw – 44 – Poz. 418