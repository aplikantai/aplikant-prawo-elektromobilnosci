---
law_title: "Prawo budowlane"
category: Ustawy
legal_provisions: Art. 45b
doc_type: USTAWA
doc_number: Dz.U.2025.418
article: 45b
source_document: D20250418L.pdf
chunk_number: 172
---

Art. 45b. 1. Na tablicy informacyjnej określa się:
1) rodzaj robót budowlanych i adres prowadzenia tych robót;
2) datę i numer decyzji o pozwoleniu na budowę lub dokonanego zgłoszenia;
3) organ wydający decyzję o pozwoleniu na budowę lub rozpatrujący zgłoszenie;
4) nazwę i numer telefonu właściwego organu nadzoru budowlanego;
5) imię i nazwisko lub nazwę i numer telefonu inwestora;
6) imię i nazwisko oraz numer telefonu kierownika budowy.
2. Tablica informacyjna ma kształt prostokąta. Napisy na tablicy informacyjnej wykonuje się w sposób czytelny i trwały,
na sztywnej płycie koloru żółtego, literami i cyframi koloru czarnego, o wysokości co najmniej 6 cm.
3. Tablicę informacyjną umieszcza się w miejscu widocznym od strony drogi publicznej lub dojazdu do takiej drogi,
na wysokości umożliwiającej jej odczytanie.
4. Tablicę informacyjną umieszcza się do czasu:
1) uzyskania decyzji o pozwoleniu na użytkowanie – w przypadku budowy obiektów budowlanych wymagających tej
decyzji;
2) niezgłoszenia przez organ nadzoru budowlanego sprzeciwu, w drodze decyzji, do zawiadomienia o zakończeniu budowy –
w przypadku obiektów budowlanych wymagających zgłoszenia zakończenia budowy;
3) zakończenia robót – w przypadku robót budowlanych innych niż wymienione w pkt 1 i 2.