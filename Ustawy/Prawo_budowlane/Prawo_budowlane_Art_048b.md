---
law_title: "Prawo budowlane"
category: Ustawy
legal_provisions: Art. 48b
doc_type: USTAWA
doc_number: Dz.U.2025.418
article: 48b
source_document: D20250418L.pdf
chunk_number: 200
---

Art. 48b. 1. W przypadku złożenia wniosku o legalizację organ nadzoru budowlanego nakłada, w drodze postanowie-
nia, obowiązek przedłożenia dokumentów legalizacyjnych w terminie nie krótszym niż 60 dni od dnia doręczenia tego po-
stanowienia.
2. W przypadku budowy wymagającej decyzji o pozwoleniu na budowę lub w przypadku budowy, o której mowa w art. 29
ust. 1 pkt 1–3, do dokumentów legalizacyjnych należą:
1)21) zaświadczenie wójta, burmistrza albo prezydenta miasta o zgodności budowy z ustaleniami: obowiązującego miejsco-
wego planu zagospodarowania przestrzennego i innymi aktami prawa miejscowego albo decyzji o warunkach zabudowy
i zagospodarowania terenu, w przypadku braku obowiązującego planu zagospodarowania przestrzennego lub uchwał
w sprawie ustalenia lokalizacji inwestycji mieszkaniowej lub towarzyszącej;
1)22) zaświadczenie wójta, burmistrza albo prezydenta miasta o zgodności budowy z ustaleniami: obowiązującego
miejscowego planu zagospodarowania przestrzennego i innymi aktami prawa miejscowego albo decyzji o warun-
kach zabudowy i zagospodarowania terenu, w przypadku braku obowiązującego planu zagospodarowania prze-
strzennego;
2) dokumenty, o których mowa w art. 33 ust. 2 pkt 1, 2 i 4, oraz dwa egzemplarze projektu technicznego.
21) W tym brzmieniu obowiązuje do wejścia w życie zmiany, o której mowa w odnośniku 22.
22) Ze zmianą wprowadzoną przez art. 12 pkt 2 lit. a ustawy, o której mowa w odnośniku 19; wejdzie w życie z dniem 1 stycznia 2026 r.
2025-04-02
Dziennik Ustaw – 50 – Poz. 418
3. W przypadku budowy innej niż budowa wymagająca decyzji o pozwoleniu na budowę lub budowy innej niż budowa,
o której mowa w art. 29 ust. 1 pkt 1–3, do dokumentów legalizacyjnych należą:
1)23) zaświadczenie wójta, burmistrza albo prezydenta miasta o zgodności budowy z ustaleniami obowiązującego miejsco-
wego planu zagospodarowania przestrzennego i innymi aktami prawa miejscowego albo decyzji o warunkach zabudowy
i zagospodarowania terenu, w przypadku braku obowiązującego planu zagospodarowania przestrzennego lub uchwał
w sprawie ustalenia lokalizacji inwestycji mieszkaniowej lub towarzyszącej;
1)24) zaświadczenie wójta, burmistrza albo prezydenta miasta o zgodności budowy z ustaleniami obowiązującego
miejscowego planu zagospodarowania przestrzennego i innymi aktami prawa miejscowego albo decyzji o wa-
runkach zabudowy i zagospodarowania terenu, w przypadku braku obowiązującego planu zagospodarowania
przestrzennego;
2) oświadczenie, o którym mowa w art. 32 ust. 4 pkt 2;
3) projekt zagospodarowania działki lub terenu.
4. W przypadku złożenia wniosku o legalizację w stosunku do obiektu budowlanego, o którym mowa w art. 48 ust. 1,
poprzedzonego decyzją o środowiskowych uwarunkowaniach wydaną w postępowaniu wymagającym udziału społeczeństwa,
oraz w przypadku, o którym mowa w art. 49 ust. 4a, organowi nadzoru budowlanego należy przedłożyć również załącznik
graficzny określający przewidywany teren, na którym będzie realizowane przedsięwzięcie, oraz przewidywany obszar, na
który będzie oddziaływać przedsięwzięcie, o ile przedłożenie tego załącznika było wymagane przez przepisy obowiązujące
w dniu złożenia wniosku o wydanie decyzji o środowiskowych uwarunkowaniach, w szczególności mapę, o której mowa
w art. 74 ust. 1 pkt 3a ustawy z dnia 3 października 2008 r. o udostępnianiu informacji o środowisku i jego ochronie, udziale
społeczeństwa w ochronie środowiska oraz o ocenach oddziaływania na środowisko.