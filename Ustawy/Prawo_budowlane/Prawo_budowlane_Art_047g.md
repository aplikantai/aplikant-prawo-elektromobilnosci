---
law_title: "Prawo budowlane"
category: Ustawy
legal_provisions: Art. 47g
doc_type: USTAWA
doc_number: Dz.U.2025.418
article: 47g
source_document: D20250418L.pdf
chunk_number: 182
---

Art. 47g. 1. O wydanie dziennika budowy występuje inwestor.
2. Organem właściwym do wydania dziennika budowy jest:
1) organ administracji architektoniczno-budowlanej;
2) organ nadzoru budowlanego – w przypadku robót budowlanych objętych decyzją o:
a) legalizacji budowy, o której mowa w art. 49 ust. 4,
b) pozwoleniu na wznowienie robót budowlanych, o której mowa w art. 51 ust. 4.
3. Wystąpienie o wydanie dziennika budowy prowadzonego w postaci elektronicznej następuje w systemie EDB.
4. Występując o wydanie dziennika budowy, należy podać:
1) imię i nazwisko lub nazwę inwestora;
2) dane dotyczące decyzji uprawniającej do wykonywania robót budowlanych albo zgłoszenia:
a) organ wydający decyzję albo przyjmujący zgłoszenie,
b) datę wydania decyzji albo dokonania zgłoszenia,
c) numer decyzji lub znak sprawy – w przypadku decyzji uprawniającej do wykonywania robót budowlanych;
3) e-mail – w przypadku wystąpienia o wydanie dziennika budowy w postaci elektronicznej.
5. Organ właściwy do wydania dziennika budowy wydaje inwestorowi dziennik budowy w terminie 3 dni roboczych,
ale nie wcześniej niż przed dniem, w którym:
1) wykonalna stała się decyzja o:
a) pozwoleniu na budowę lub rozbiórkę,
b) legalizacji budowy, o której mowa w art. 49 ust. 4,
c) pozwoleniu na wznowienie robót budowlanych, o której mowa w art. 51 ust. 4;
2) inwestor nabył prawo do wykonywania robót budowlanych na podstawie zgłoszenia.