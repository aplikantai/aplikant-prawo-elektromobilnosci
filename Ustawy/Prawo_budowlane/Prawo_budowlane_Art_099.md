---
law_title: "Prawo budowlane"
category: Ustawy
legal_provisions: Art. 99
doc_type: USTAWA
doc_number: Dz.U.2025.418
article: 99
source_document: D20250418L.pdf
chunk_number: 323
---

Art. 99. 1. Ostateczną decyzję o ukaraniu z tytułu odpowiedzialności zawodowej w budownictwie przesyła się do wia-
domości:
1) jednostce organizacyjnej zatrudniającej osobę ukaraną;
2) właściwemu stowarzyszeniu;
3) organowi, który wydał ukaranemu uprawnienia do pełnienia samodzielnej funkcji technicznej w budownictwie.
4) (uchylony)
2. Dane identyfikujące decyzję o ukaraniu z tytułu odpowiedzialności zawodowej w budownictwie oraz dane dotyczące
osoby ukaranej podlegają wpisowi do centralnego rejestru ukaranych z tytułu odpowiedzialności zawodowej w budownictwie.
3. Dane, o których mowa w ust. 2, wraz z kopią decyzji o ukaraniu z tytułu odpowiedzialności zawodowej w budownic-
twie, organy samorządu zawodowego przekazują Głównemu Inspektorowi Nadzoru Budowlanego, za pomocą systemu
e-CRUB, w terminie 14 dni od dnia, w którym decyzja ta stała się ostateczna.
4. Dane, o których mowa w ust. 2, przekazuje się za pomocą formularzy, których wzory zostały określone w przepisach
wydanych na podstawie art. 88a ust. 6.
5. W przypadku stwierdzenia nieprawidłowości w zakresie danych, o których mowa w ust. 2, przekazanych za pomocą
systemu e-CRUB, Główny Inspektor Nadzoru Budowlanego występuje do organów, o których mowa w ust. 3, o weryfikację
tych danych, wskazując stwierdzone nieprawidłowości, które wymagają wyjaśnienia.