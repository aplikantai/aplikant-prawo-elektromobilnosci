---
law_title: "Prawo budowlane"
category: Ustawy
legal_provisions: Art. 62b
doc_type: USTAWA
doc_number: Dz.U.2025.418
article: 62b
source_document: D20250418L.pdf
chunk_number: 255
---

Art. 62b. 1. W terminie 7 dni od dnia zakończenia kontroli obiektu budowlanego, dla którego istnieje obowiązek pro-
wadzenia książki obiektu budowlanego, osoba przeprowadzająca kontrolę, o której mowa w art. 62 ust. 1, dokonuje wpisu
o kontroli w książce obiektu budowlanego prowadzonej w postaci:
1) elektronicznej w systemie c-KOB albo
2) papierowej.
2. W terminie 7 dni od dnia zakończenia kontroli obiektu budowlanego osoba przeprowadzająca kontrolę, o której
mowa w art. 62 ust. 1 pkt 3, zawiadamia o kontroli organ nadzoru budowlanego:
1) za pomocą systemu c-KOB albo
2) na piśmie – jeżeli kontrola dotyczyła obiektu budowlanego, dla którego nie prowadzi się książki obiektu budowlanego
w postaci elektronicznej.
3. W przypadku awarii lub przerwy w działaniu systemu c-KOB uniemożliwiającej dokonanie zawiadomienia, o którym
mowa w ust. 2 pkt 1, przepis art. 60f ust. 2 stosuje się odpowiednio.