---
law_title: "Prawo budowlane"
category: Ustawy
legal_provisions: Art. 61
doc_type: USTAWA
doc_number: Dz.U.2025.418
article: 61
source_document: D20250418L.pdf
chunk_number: 252
---

Art. 61. Właściciel lub zarządca obiektu budowlanego jest obowiązany:
1) utrzymywać i użytkować obiekt zgodnie z zasadami, o których mowa w art. 5 ust. 2;
2) zapewnić, dochowując należytej staranności, bezpieczne użytkowanie obiektu w razie wystąpienia czynników zewnętrz-
nych odziaływujących na obiekt, związanych z działaniem człowieka lub sił natury, takich jak: wyładowania atmo-
sferyczne, wstrząsy sejsmiczne, silne wiatry, intensywne opady atmosferyczne, osuwiska ziemi, zjawiska lodowe na
rzekach i morzu oraz jeziorach i zbiornikach wodnych, pożary lub powodzie, w wyniku których następuje uszkodzenie
obiektu budowlanego lub bezpośrednie zagrożenie takim uszkodzeniem, mogące spowodować zagrożenie życia lub zdro-
wia ludzi, bezpieczeństwa mienia lub środowiska.