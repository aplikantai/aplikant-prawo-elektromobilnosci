---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 39
doc_type: USTAWA
doc_number: Dz.U.2024.1289
article: 39
source_document: D20241289Lj.pdf
chunk_number: 58
---

Art. 39. 1. W celu ograniczenia negatywnego oddziaływania emisji
zanieczyszczeń z transportu na zdrowie ludzi i środowisko na terenie gminy można
ustanowić strefę czystego transportu obejmującą drogi, których zarządcą jest gmina,
2025-01-21
©Kancelaria Sejmu s. 38/66
do której zakazuje się wjazdu pojazdów samochodowych w rozumieniu art. 2 pkt 33
ustawy z dnia 20 czerwca 1997 r. – Prawo o ruchu drogowym innych niż:
1) elektryczne;
2) napędzane wodorem;
3) napędzane gazem ziemnym;
4) wyłączone na podstawie uchwały rady gminy, zgodnie z ust. 4.
2. Od zakazu, o którym mowa w ust. 1, zwolnione są:
1) pojazdy:
a) Policji, Inspekcji Transportu Drogowego, Agencji Bezpieczeństwa
Wewnętrznego, Agencji Wywiadu, Służby Kontrwywiadu Wojskowego,
Służby Wywiadu Wojskowego, Centralnego Biura Antykorupcyjnego,
Straży Granicznej, Służby Ochrony Państwa, Służby Więziennej, Krajowej
Administracji Skarbowej, jednostek ochrony przeciwpożarowej, Morskiej
Służby Poszukiwania i Ratownictwa oraz służb ratowniczych,
b) używane we flocie obsługującej Kancelarię Prezesa Rady Ministrów,
c) zarządów dróg i realizujące zadania na rzecz zarządców dróg,
d) Sił Zbrojnych Rzeczypospolitej Polskiej, a także sił zbrojnych państw
obcych, jeżeli umowa międzynarodowa, której Rzeczpospolita Polska jest
stroną, tak stanowi,
e) urzędów morskich realizujących zadania w pasie technicznym i ochronnym
wybrzeża oraz w portach i przystaniach morskich,
f) posiadające odpowiednie oznaczenie, którymi poruszają się osoby
niepełnosprawne,
g) Głównego Inspektoratu Ochrony Środowiska, inne niż wykorzystywane
wyłącznie do przewozu osób;
2) specjalistyczne środki transportu sanitarnego, wykorzystywane przez zespoły
ratownictwa medycznego oraz zespoły transportu sanitarnego;
3) autobusy zeroemisyjne;
4) autobusy szkolne.
3. Strefę czystego transportu ustanawia się na czas nieoznaczony lub oznaczony
nie krótszy niż 5 lat.
3a. Jeżeli ocena poziomów substancji w powietrzu, o której mowa
w art. 89 ust. 1 ustawy z dnia 27 kwietnia 2001 r. – Prawo ochrony środowiska
(Dz. U. z 2024 r. poz. 54, 834, 1089, 1222, 1847 i 1853), wykazała przekroczenie
2025-01-21
©Kancelaria Sejmu s. 39/66
średniorocznego poziomu dopuszczalnego dwutlenku azotu w mieście, w którym
liczba mieszkańców jest większa niż 100 000, to od dnia 1 stycznia roku następującego
po roku, w którym prezydent tego miasta otrzymał wyniki oceny zgodnie
z art. 89 ust. 1a tej ustawy, rada gminy ustanawia w drodze uchwały strefę czystego
transportu w tym mieście.
3b. Strefa czystego transportu, o której mowa w ust. 3a, może zostać zniesiona,
jeżeli ocena poziomów substancji w powietrzu, o której mowa w art. 89 ust. 1 ustawy
z dnia 27 kwietnia 2001 r. – Prawo ochrony środowiska, w kolejnych trzech latach nie
wykaże przekroczenia średniorocznego poziomu dopuszczalnego dwutlenku azotu
w mieście, w którym ustanowiono strefę czystego transportu.
4. Rada gminy, w uchwale ustanawiającej strefę czystego transportu, może
ustanowić dodatkowe wyłączenia podmiotowe i przedmiotowe od zakazu wjazdu do
tej strefy, inne niż określone w ust. 2.
5. Rada gminy, w uchwale ustanawiającej strefę czystego transportu, może
dopuścić wjazd do strefy, w godzinach określonych w tej uchwale, w okresie nie
dłuższym niż 3 lata od dnia ustanowienia strefy, pojazdów innych niż określone
w ust. 1 i 2 oraz korzystających z wyłączeń na podstawie ust. 4, pod warunkiem
uiszczenia opłaty.
6. Opłata za wjazd do strefy czystego transportu, o której mowa w ust. 5, stanowi
dochód gminy, który może być wykorzystany wyłącznie na potrzeby:
1) oznakowania strefy czystego transportu;
2) zakupu autobusów zeroemisyjnych;
3) zakupu tramwajów;
4) zakupu innych środków transportu zbiorowego;
5) (uchylony)
6) finansowania programów wsparcia zakupu rowerów w rozumieniu art. 2 pkt 47
ustawy z dnia 20 czerwca 1997 r. – Prawo o ruchu drogowym, wyposażonych
w uruchamiany naciskiem na pedały pomocniczy napęd elektryczny zasilany
prądem o napięciu nie wyższym niż 48 V o znamionowej mocy ciągłej nie
większej niż 250 W, którego moc wyjściowa zmniejsza się stopniowo i spada do
zera po przekroczeniu prędkości 25 km/h.
7. Opłata za wjazd do strefy czystego transportu, o której mowa w ust. 5, nie
może być wyższa niż:
1) 2,50 zł za godzinę w przypadku opłaty jednorazowej;
2025-01-21
©Kancelaria Sejmu s. 40/66
2) 500 zł w przypadku opłaty abonamentowej za jeden miesiąc.
8. Opłatę za wjazd do strefy czystego transportu, o której mowa w ust. 5, pobiera
wójt, burmistrz albo prezydent miasta.
9. W celu identyfikacji pojazdów samochodowych, o których mowa
w ust. 1 pkt 1–3, oraz korzystających z wyłączeń na podstawie ust. 4, uprawnionych
do wjazdu do strefy czystego transportu, rada gminy w uchwale ustanawiającej strefę
czystego transportu określa sposób kontroli wjazdu do strefy czystego transportu:
1) poprzez obowiązek oznaczenia pojazdów samochodowych nalepką umieszczaną
w lewym dolnym rogu przedniej szyby pojazdu lub
2) za pomocą danych pozyskiwanych z centralnej ewidencji pojazdów, o której
mowa w art. 80a ustawy z dnia 20 czerwca 1997 r. – Prawo o ruchu drogowym.
9a. W przypadku, o którym mowa w ust. 9 pkt 2, gmina nie może żądać podania
danych, o których mowa w art. 80cba ustawy z dnia 20 czerwca 1997 r. – Prawo
o ruchu drogowym, jeżeli dane te są zgromadzone w centralnej ewidencji pojazdów.
10. Oznaczenie nalepką, o której mowa w ust. 9, nie jest wymagane, jeżeli
pojazd elektryczny lub napędzany wodorem jest oznaczony tablicami, o których mowa
w art. 71 ust. 2a ustawy – Prawo o ruchu drogowym, lub oznaczony nalepką
umieszczoną na przedniej szybie pojazdu, o której mowa w przepisach wydanych na
podstawie art. 76 ust. 1 pkt 1 ustawy – Prawo o ruchu drogowym.
11. Nalepkę, o której mowa w ust. 9, wydaje wójt, burmistrz albo prezydent
miasta za opłatą, której maksymalna wysokość wynosi 5 zł.
12. Opłata za nalepkę, o której mowa w ust. 9, stanowi dochód gminy.
13. Minister właściwy do spraw energii określi, w drodze rozporządzenia, wzór
nalepki, o której mowa w ust. 9, mając na uwadze konieczność łatwej i szybkiej
identyfikacji pojazdów uprawnionych do wjazdu do strefy czystego transportu.
14. Granice obszaru strefy czystego transportu gmina oznacza znakami
drogowymi.