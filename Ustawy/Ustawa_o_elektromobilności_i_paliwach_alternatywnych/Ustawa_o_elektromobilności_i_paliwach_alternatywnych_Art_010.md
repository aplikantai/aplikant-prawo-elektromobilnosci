---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 10
doc_type: USTAWA
doc_number: Dz.U.2024.1289
article: 10
source_document: D20241289Lj.pdf
chunk_number: 14
---

Art. 10. 1. Jeżeli w pojeździe elektrycznym lub pojeździe hybrydowym
zainstalowany jest układ pomiarowo-rozliczeniowy, który umożliwia komunikację
z systemem teleinformatycznym ogólnodostępnej stacji ładowania oraz przekazanie
do tego systemu informacji o warunkach, na jakich użytkownik tego pojazdu dokonuje
zakupu energii elektrycznej na podstawie zawartej przez siebie umowy sprzedaży
energii elektrycznej, o której mowa w art. 5 ust. 2 pkt 1 ustawy z dnia 10 kwietnia
1997 r. – Prawo energetyczne, dostawca usług ładowania zapewnia użytkownikowi
tego pojazdu możliwość zapłaty za energię elektryczną pobraną do ładowania pojazdu
na warunkach określonych w tej umowie sprzedaży.
2. Jeżeli w pojeździe elektrycznym lub pojeździe hybrydowym zainstalowany
jest układ pomiarowo-rozliczeniowy, który umożliwia komunikację z układem
pomiarowo-rozliczeniowym służącym do pomiaru energii elektrycznej pobranej przez
użytkownika pojazdu w budynku mieszkalnym jednorodzinnym albo lokalu
mieszkalnym znajdującym się w budynku mieszkalnym wielorodzinnym, do którego
posiada on tytuł prawny, sprzedawca energii elektrycznej uwzględnia pobraną podczas
ładowania energię elektryczną w fakturze za energię elektryczną użytkownika tego
pojazdu.