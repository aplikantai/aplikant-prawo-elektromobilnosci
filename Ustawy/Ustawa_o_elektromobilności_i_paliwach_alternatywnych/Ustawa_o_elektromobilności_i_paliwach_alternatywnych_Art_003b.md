---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 3b
doc_type: USTAWA
doc_number: Dz.U.2024.1289
article: 3b
source_document: D20241289Lj.pdf
chunk_number: 6
---

Art. 3b. 1. Prezes URE, przynajmniej raz na 5 lat, przeprowadza konsultacje
rynkowe celem ustalenia, czy istnieją podmioty zainteresowane nabyciem
ogólnodostępnej stacji ładowania, której właścicielem, zgodnie z art. 3a ust. 2, jest
operator systemu dystrybucyjnego elektroenergetycznego.
2. Konsultacje rynkowe, o których mowa w ust. 1, Prezes URE przeprowadza
również na wniosek właściciela danej ogólnodostępnej stacji ładowania, z tym że
w odniesieniu do danej stacji wniosek można składać nie częściej niż raz na 3 lata i nie
wcześniej niż rok po zakończeniu ostatnich konsultacji rynkowych. Przeprowadzenie
konsultacji rynkowych na podstawie wniosku nie zwalnia Prezesa URE
z przeprowadzenia konsultacji rynkowych zgodnie z ust. 1.
3. Prezes URE wyznacza termin na zgłoszenie podmiotów zainteresowanych,
o których mowa w ust. 1, nie krótszy niż 3 miesiące od dnia ogłoszenia konsultacji
rynkowych, o których mowa w ust. 1. Informacje o ogłoszeniu konsultacji rynkowych
oraz wynikach tych konsultacji Prezes URE publikuje w Biuletynie Informacji
Publicznej Urzędu Regulacji Energetyki.
4. Jeżeli w konsultacjach rynkowych, o których mowa w ust. 1, w terminie
wyznaczonym zgodnie z ust. 3, zgłosił się co najmniej jeden podmiot zainteresowany
2025-01-21
©Kancelaria Sejmu s. 11/66
nabyciem ogólnodostępnej stacji ładowania, Prezes URE wydaje decyzję, w której
zobowiązuje operatora systemu dystrybucyjnego elektroenergetycznego do
przeprowadzenia, w terminie 12 miesięcy od dnia wydania decyzji, przetargu na
sprzedaż tej stacji. Przepisy art. 3a stosuje się.