---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 12
doc_type: USTAWA
doc_number: Dz.U.2024.1289
article: 12
source_document: D20241289Lj.pdf
chunk_number: 16
---

Art. 12. 1. Budynki użyteczności publicznej oraz budynki mieszkalne
wielorodzinne, usytuowane w gminach, o których mowa w art. 60 ust. 1, oraz
związane z nimi wewnętrzne i zewnętrzne stanowiska postojowe, projektuje się
i buduje, zapewniając moc przyłączeniową pozwalającą wyposażyć te stanowiska
w punkty ładowania o mocy nie mniejszej niż 3,7 kW.
2. Minister właściwy do spraw energii określi, w drodze rozporządzenia, sposób
ustalania minimalnej mocy przyłączeniowej, o której mowa w ust. 1, kierując się
koniecznością zapewnienia w budynkach, o których mowa w ust. 1, mocy
przyłączeniowej pozwalającej instalować punkty ładowania oraz koniecznością
stopniowego zwiększania liczby punktów ładowania i biorąc pod uwagę potrzebę
2025-01-21
©Kancelaria Sejmu s. 13/66
zaspokojenia bieżącego zapotrzebowania na energię elektryczną wynikającego
z używania tych budynków.