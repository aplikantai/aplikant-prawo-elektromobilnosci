---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 43
doc_type: USTAWA
doc_number: Dz.U.2024.1289
article: 43
source_document: D20241289Lj.pdf
chunk_number: 65
---

Art. 43. 1. Minister właściwy do spraw klimatu opracowuje Krajowe ramy
polityki rozwoju infrastruktury paliw alternatywnych, zwane dalej „Krajowymi
ramami”.
2. Krajowe ramy zawierają w szczególności:
1) ocenę istniejącego stanu i przyszłego rozwoju rynku paliw alternatywnych
w sektorze transportu;
2) krajowy cel w zakresie liczby punktów ładowania zainstalowanych
w ogólnodostępnych stacjach ładowania w gminach, o których mowa
w art. 60 ust. 1, w podziale na punkty ładowania o normalnej mocy i punkty
ładowania o dużej mocy;
3) krajowy cel w zakresie liczby punktów tankowania sprężonego gazu ziemnego
(CNG), punktów tankowania skroplonego gazu ziemnego (LNG) i punktów
bunkrowania skroplonego gazu ziemnego (LNG);
3a) krajowy cel w zakresie liczby stacji wodoru oferujących do tankowania
wyłącznie wodór odnawialny i wodór odnawialny pochodzenia
niebiologicznego, ustalony na poziomie wspierającym rozwój wodoru
odnawialnego i wodoru odnawialnego pochodzenia niebiologicznego;
3b) krajowy cel w zakresie udziału wodoru niskoemisyjnego, wodoru odnawialnego
i wodoru odnawialnego pochodzenia niebiologicznego w całości paliw
wykorzystywanych w transporcie, ustalony na poziomie wspierającym rozwój
wodoru odnawialnego i wodoru odnawialnego pochodzenia niebiologicznego;
2025-01-21
©Kancelaria Sejmu s. 48/66
4) działania niezbędne do zapewnienia osiągnięcia krajowych celów, o których
mowa w pkt 2–3b;
5) działania służące wsparciu rozwoju infrastruktury paliw alternatywnych
w usługach publicznego transportu zbiorowego;
6) wykaz gmin i sieci transportowych, w których, przy uwzględnieniu potrzeb
rynkowych, mają zostać rozmieszczone punkty tankowania sprężonego gazu
ziemnego (CNG);
7) ocenę potrzeby instalowania punktów bunkrowania skroplonego gazu ziemnego
(LNG) w portach morskich poza siecią bazową TEN-T;
8) ocenę potrzeby instalowania w portach morskich punktów zasilania jednostek
pływających energią elektryczną z lądu;
9) ocenę potrzeby instalowania w portach lotniczych urządzeń do zasilania energią
elektryczną samolotów podczas postoju.
3. Minister właściwy do spraw klimatu może określić w Krajowych ramach cele
i działania związane z rozwojem infrastruktury paliw alternatywnych w portach
śródlądowych.
4. Rada Ministrów przyjmuje Krajowe ramy, w drodze uchwały, na wniosek
ministra właściwego do spraw klimatu.
5. Krajowe ramy ogłasza się w Dzienniku Urzędowym Rzeczypospolitej Polskiej
„Monitor Polski”.
6. Minister właściwy do spraw klimatu, niezwłocznie po przyjęciu przez Radę
Ministrów Krajowych ram, przekazuje je Komisji Europejskiej.
7. Krajowe ramy aktualizuje się, biorąc pod uwagę ocenę ich funkcjonowania
oraz wyniki monitorowania, ocenę i sprawozdanie, o których mowa w art. 44 ust. 1.
Do aktualizacji Krajowych ram przepisy ust. 2–6 stosuje się odpowiednio.