---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 40a
doc_type: USTAWA
doc_number: Dz.U.2024.1289
article: 40a
source_document: D20241289Lj.pdf
chunk_number: 60
---

Art. 40a. 1. W celu ograniczenia negatywnego oddziaływania emisji
zanieczyszczeń z transportu na zdrowie ludzi i środowisko, dyrektor parku
narodowego może ustalić, w drodze zarządzenia, o którym mowa w art. 8e ust. 1
ustawy z dnia 16 kwietnia 2004 r. o ochronie przyrody (Dz. U. z 2024 r. poz. 1478),
że działalność edukacyjna parku narodowego oraz udostępnianie obszaru parku
narodowego będą realizowane przy użyciu pojazdów, o których mowa
w art. 39 ust. 1 pkt 1–3.
2. Do realizacji zadań w ramach działalności edukacyjnej parku narodowego
oraz udostępniania obszaru parku narodowego przy użyciu pojazdów, o których mowa
w ust. 1, nie mają zastosowania ograniczenia oraz zakazy ruchu ustanowione przez
zarządcę drogi na odcinkach dróg publicznych znajdujących się na obszarze parku
narodowego. Pojazdy, o których mowa w ust. 1, użytkuje się, uwzględniając
w szczególności konieczność zapewnienia bezpieczeństwa wszystkim uczestnikom
ruchu w rozumieniu art. 2 pkt 17 ustawy z dnia 20 czerwca 1997 r. – Prawo o ruchu
drogowym.
Rozdział 4
Obowiązki informacyjne w zakresie paliw alternatywnych