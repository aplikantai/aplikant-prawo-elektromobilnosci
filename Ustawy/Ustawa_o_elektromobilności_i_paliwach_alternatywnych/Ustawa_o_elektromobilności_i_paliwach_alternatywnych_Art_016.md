---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 16
doc_type: USTAWA
doc_number: Dz.U.2024.1289
article: 16
source_document: D20241289Lj.pdf
chunk_number: 23
---

Art. 16. 1. Stacje ładowania i punkty ładowania stanowiące element
infrastruktury ładowania drogowego transportu publicznego w zakresie ich
bezpiecznej eksploatacji, naprawy i modernizacji podlegają badaniom technicznym
przeprowadzanym przez UDT.
2. Badanie, o którym mowa w ust. 1, przeprowadza się:
1) przed oddaniem do eksploatacji stacji ładowania lub infrastruktury ładowania
drogowego transportu publicznego;
2) każdorazowo w przypadku naprawy lub modernizacji stacji ładowania lub
infrastruktury ładowania drogowego transportu publicznego, w tym polegającej
na zwiększeniu liczby punktów ładowania, lub zmiany miejsca zainstalowania
punktu ładowania w tej stacji lub infrastrukturze, z wyłączeniem prac
polegających wyłącznie na wymianie części lub podzespołów urządzenia na
części lub podzespoły o takich samych parametrach i charakterystykach lub
spełniające wymagania producenta.
3. Badanie, o którym mowa w ust. 1, przeprowadza się odpowiednio na wniosek
operatora ogólnodostępnej stacji ładowania lub podmiotu eksploatującego stację
ładowania inną niż ogólnodostępna stacja ładowania lub infrastrukturę ładowania
drogowego transportu publicznego.
4. Prezes UDT wydaje decyzję o wstrzymaniu eksploatacji odpowiednio punktu
ładowania zainstalowanego na stacji ładowania lub stacji ładowania, lub punktu
ładowania stanowiącego element infrastruktury ładowania drogowego transportu
publicznego, w przypadku stwierdzenia, na podstawie wyników badań, o których
mowa w ust. 1, niespełnienia odpowiednio przez punkt ładowania zainstalowany na
stacji ładowania lub stację ładowania, lub punkt ładowania stanowiący element
infrastruktury ładowania drogowego transportu publicznego wymagań technicznych
określonych w art. 13 lub w przepisach wydanych na podstawie art. 17. W celu
ponownego rozpoczęcia eksploatacji punktu ładowania zainstalowanego na stacji
ładowania lub stacji ładowania, lub punktu ładowania stanowiącego element
infrastruktury ładowania drogowego transportu publicznego przepis
ust. 2 pkt 1 stosuje się.
5. Za przeprowadzenie badań, o których mowa w ust. 1, pobierane są opłaty,
które stanowią przychód UDT.
2025-01-21
©Kancelaria Sejmu s. 19/66