---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 68a
doc_type: USTAWA
doc_number: Dz.U.2024.1289
article: 68a
source_document: D20241289Lj.pdf
chunk_number: 76
---

Art. 68a. 1. Zamawiający zapewnia, aby:
1) udział pojazdów kategorii M , M iN , o których mowa w art. 4 ust. 1 lit. a i b
1 2 1
rozporządzenia Parlamentu Europejskiego i Rady (UE) 2018/858 z dnia 30 maja
2018 r. w sprawie homologacji i nadzoru rynku pojazdów silnikowych i ich
przyczep oraz układów, komponentów i oddzielnych zespołów technicznych
przeznaczonych do tych pojazdów, zmieniającego rozporządzenie (WE)
nr 715/2007 i (WE) nr 595/2009 oraz uchylającego dyrektywę 2007/46/WE
(Dz. Urz. UE L 151 z 14.06.2018, str. 1, z późn. zm.6)), zwanego dalej „roz-
porządzeniem 2018/858”, elektrycznych lub napędzanych wodorem,
w całkowitej liczbie pojazdów tych kategorii objętych zamówieniami, o których
mowa w art. 68b, do dnia 31 grudnia 2030 r., wynosił co najmniej 22 %, z tym
6) Zmiany wymienionego rozporządzenia zostały ogłoszone w Dz. Urz. UE L 19 z 21.01.2021, str. 2.
2025-01-21
©Kancelaria Sejmu s. 57/66
że do dnia 31 grudnia 2025 r. do tego udziału, wlicza się pojazdy hybrydowe lub
napędzane gazem ziemnym o maksymalnej emisji 50 g CO /km i emisji
2
zanieczyszczeń w rzeczywistych warunkach jazdy poniżej 80 % dopuszczalnych
wartości emisji;
2) udział pojazdów kategorii N iN , o których mowa w art. 4 ust. 1 lit. b
2 3
rozporządzenia 2018/858, napędzanych paliwami alternatywnymi w całkowitej
liczbie pojazdów tych kategorii objętych zamówieniami, o których mowa
w art. 68b, wynosił co najmniej:
a) 7 % – do dnia 31 grudnia 2025 r.,
b) 9 % – od dnia 1 stycznia 2026 r. do dnia 31 grudnia 2030 r.;
3) udział autobusów zaliczanych do kategorii M , o której mowa
3
w art. 4 ust. 1 lit. a rozporządzenia 2018/858, klasy I i klasy A, o których mowa
w art. 3 pkt 2 i 3 rozporządzenia Parlamentu Europejskiego i Rady (WE)
nr 661/2009 z dnia 13 lipca 2009 r. w sprawie wymagań technicznych w zakresie
homologacji typu pojazdów silnikowych dotyczących ich bezpieczeństwa
ogólnego, ich przyczep oraz przeznaczonych dla nich układów, części
i oddzielnych zespołów technicznych (Dz. Urz. UE L 200 z 31.07.2009, str. 1,
z późn. zm.7)), wykorzystujących do napędu paliwa alternatywne, w całkowitej
liczbie autobusów objętych zamówieniami, o których mowa w art. 68b,
z zastrzeżeniem że połowa tego udziału ma być osiągnięta przez autobusy
zeroemisyjne, wynosił co najmniej:
a) 32 % – do dnia 31 grudnia 2025 r.,
b) 46 % – od dnia 1 stycznia 2026 r. do dnia 31 grudnia 2030 r.
2. Udziały pojazdów w całkowitej liczbie pojazdów objętych zamówieniami,
o których mowa w ust. 1, zwane dalej „minimalnymi udziałami”, dotyczą łącznie
wszystkich zamówień wymienionych w ust. 1, udzielonych przez zamawiającego
w okresach do dnia 31 grudnia 2025 r. oraz od dnia 1 stycznia 2026 r. do dnia
31 grudnia 2030 r.
3. Do minimalnych udziałów można zaliczyć pojazdy, które w wyniku
modernizacji spełniają wymagania dla pojazdów, o których mowa w ust. 1,
potwierdzone badaniem technicznym przed dopuszczeniem do ruchu.
7) Zmiany wymienionego rozporządzenia zostały ogłoszone w Dz. Urz. UE L 108 z 28.04.2011, str. 13,
Dz. Urz. UE L 337 z 20.12.2011, str. 27, Dz. Urz. UE L 160 z 21.06.2012, str. 8, Dz. Urz. UE L 28
z 04.02.2015, str. 3, Dz. Urz. UE L 308 z 25.11.2015, str. 11, Dz. Urz. UE L 165 z 23.06.2016, str. 1,
Dz. Urz. UE L 95 z 04.04.2019, str. 1 i Dz. Urz. UE L 325 z 16.12.2019, str. 1.
2025-01-21
©Kancelaria Sejmu s. 58/66
4. W przypadku zamówień, o których mowa w art. 68b pkt 1, na potrzeby oceny
zgodności z minimalnymi udziałami uwzględnia się liczbę pojazdów samochodowych
nabytych, wziętych w leasing, wynajętych lub dzierżawionych z opcją zakupu na
podstawie każdej umowy.
5. W przypadku zamówień, o których mowa w art. 68b pkt 2 i 3, na potrzeby
oceny zgodności z minimalnymi udziałami uwzględnia się liczbę pojazdów
samochodowych, które mają być wykorzystywane do świadczenia usług objętych
każdą umową.
6. Dopuszcza się realizację zamówień wspólnych, o których mowa w art. 38
ustawy z dnia 11 września 2019 r. – Prawo zamówień publicznych, pod warunkiem że
uczestnicy tego zamówienia zachowają łącznie minimalne udziały, o których mowa
w ust. 1, określone dla poszczególnych okresów, o których mowa w ust. 2.