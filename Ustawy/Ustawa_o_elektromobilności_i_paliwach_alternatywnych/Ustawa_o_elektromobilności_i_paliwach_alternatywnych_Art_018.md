---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 18
doc_type: USTAWA
doc_number: Dz.U.2024.1289
article: 18
source_document: D20241289Lj.pdf
chunk_number: 25
---

Art. 18. 1. Punkty zasilania jednostek pływających energią elektryczną z lądu,
w zakresie ich bezpiecznej eksploatacji, naprawy i modernizacji, podlegają badaniom
technicznym przeprowadzanym przez Transportowy Dozór Techniczny, zwany dalej
„TDT”.
2. Badanie, o którym mowa w ust. 1, przeprowadza się przed oddaniem do
eksploatacji punktu zasilania jednostek pływających energią elektryczną z lądu,
każdorazowo w przypadku naprawy lub modernizacji takiego punktu oraz
każdorazowo w przypadku powzięcia informacji o nieprawidłowościach w
funkcjonowaniu punktu lub wypadku związanym z jego eksploatacją przekazanych
zgodnie z ust. 3a.
3. Badanie, o którym mowa w ust. 1, przeprowadza się na wniosek podmiotu
eksploatującego punkt zasilania jednostek pływających energią elektryczną z lądu.
3a. Podmiot eksploatujący punkt zasilania jednostek pływających energią
elektryczną z lądu jest obowiązany niezwłocznie zawiadomić TDT o każdej
nieprawidłowości w funkcjonowaniu tego punktu lub wypadku związanym z jego
eksploatacją.
4. Dyrektor Transportowego Dozoru Technicznego, zwany dalej „Dyrektorem
TDT”, wydaje decyzję o wstrzymaniu eksploatacji punktów zasilania jednostek
pływających energią elektryczną z lądu w przypadku stwierdzenia, na podstawie
wyników badań, o których mowa w ust. 1, niespełnienia przez punkt zasilania
jednostek pływających energią elektryczną z lądu wymagań technicznych określonych
w art. 13 lub w przepisach wydanych na podstawie art. 19. W celu ponownego
rozpoczęcia eksploatacji punktów zasilania jednostek pływających energią
elektryczną z lądu przepis ust. 2 stosuje się.
5. Za przeprowadzenie badań, o których mowa w ust. 1, pobierane są opłaty,
które stanowią przychód TDT.