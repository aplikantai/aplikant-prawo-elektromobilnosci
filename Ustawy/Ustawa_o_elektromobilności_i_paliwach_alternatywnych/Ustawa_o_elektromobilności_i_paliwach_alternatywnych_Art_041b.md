---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 41b
doc_type: USTAWA
doc_number: Dz.U.2024.1289
article: 41b
source_document: D20241289Lj.pdf
chunk_number: 63
---

Art. 41b. 1. Operator ogólnodostępnej stacji ładowania, dostawca usługi
ładowania, operator stacji gazu ziemnego oraz operator stacji wodoru świadczący
usługę tankowania wodoru składa do Prezesa UDT wniosek o:
1) nadanie indywidualnego kodu identyfikacyjnego, zwanego dalej „numerem
EIPA”;
2) uznanie kodu nadanego mu w innym państwie członkowskim Unii Europejskiej,
z którym Rzeczpospolita Polska nawiązała współpracę w zakresie wzajemnego
uznawania kodów, zwanego dalej „kodem”, za równorzędny numerowi EIPA,
pod warunkiem że taki kod odpowiada strukturą numerowi EIPA.
2. Wniosek, o którym mowa w ust. 1, składa się przed rozpoczęciem działalności
jako operator ogólnodostępnej stacji ładowania, dostawca usługi ładowania, operator
stacji gazu ziemnego lub operator stacji wodoru, na której świadczona jest usługa
tankowania wodoru, za pośrednictwem rejestru.
3. Za nadanie numeru EIPA, uznanie kodu oraz utrzymanie go w systemie
teleinformatycznym Prezes UDT pobiera opłatę miesięczną:
5) Zmiany wymienionego rozporządzenia zostały ogłoszone w Dz. Urz. UE L 195 z 19.06.2020,
str. 57.
2025-01-21
©Kancelaria Sejmu s. 44/66
1) od operatora ogólnodostępnej stacji ładowania, stacji gazu ziemnego lub stacji
wodoru, na której świadczona jest usługa tankowania wodoru – równą
iloczynowi stawki opłaty wynoszącej maksymalnie 25 zł i liczby jego ogólno-
dostępnych stacji ładowania, stacji gazu ziemnego lub stacji wodoru, na których
świadczona jest usługa tankowania wodoru;
2) od dostawcy usługi ładowania – równą stawce opłaty wynoszącej maksymalnie
50 zł.
4. Podmiot posiadający numer EIPA lub uznany kod wskazuje go we wniosku
o przeprowadzenie badań technicznych, o których mowa w art. 16 ust. 1, art. 27 ust. 1
lub art. 29c ust. 1.
5. Minister właściwy do spraw energii w porozumieniu z ministrem właściwym
do spraw gospodarki surowcami energetycznymi określi, w drodze rozporządzenia,
w terminie do dnia 15 grudnia każdego roku na kolejny rok kalendarzowy, wysokość
stawek opłaty za nadanie numeru EIPA, uznanie kodu oraz ich utrzymanie w systemie
teleinformatycznym oraz termin wnoszenia tej opłaty, uwzględniając konieczność
pokrycia niezbędnych kosztów prowadzenia i utrzymania rejestru oraz potrzebę
ujednolicenia terminów wnoszenia opłaty, a także mając na uwadze, aby wysokość tej
opłaty nie wpływała negatywnie na rozwój sieci stacji ładowania, stacji gazu ziemnego
i stacji wodoru.