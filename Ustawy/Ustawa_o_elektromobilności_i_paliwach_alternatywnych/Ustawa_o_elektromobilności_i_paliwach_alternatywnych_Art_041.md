---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 41
doc_type: USTAWA
doc_number: Dz.U.2024.1289
article: 41
source_document: D20241289Lj.pdf
chunk_number: 61
---

Art. 41. 1. Informacja o rodzaju paliwa alternatywnego wykorzystywanego do
napędu pojazdu samochodowego jest umieszczana:
1) w instrukcji obsługi tego pojazdu – przez producenta pojazdu samochodowego;
2025-01-21
©Kancelaria Sejmu s. 42/66
2) na korkach wlewu paliwa lub gniazdach pojazdowych lub w pobliżu tych korków
lub tych gniazd – przez producenta pojazdu samochodowego;
3) na terenie placówki handlowej prowadzącej sprzedaż pojazdów silnikowych –
przez przedsiębiorcę wykonującego działalność gospodarczą w tym zakresie.
2. Operator ogólnodostępnej stacji ładowania i operator stacji gazu ziemnego
oznaczają odpowiednio ogólnodostępną stację ładowania lub stację gazu ziemnego
w sposób jednoznacznie wskazujący na możliwość ładowania lub tankowania pojazdu
gazem ziemnym.
2a. Podmiot świadczący usługę tankowania pojazdu samochodowego paliwem
alternatywnym, innym niż wymienione w ust. 2, oznacza miejsce tankowania pojazdu
samochodowego w sposób jednoznacznie wskazujący na możliwość tankowania
pojazdu paliwem alternatywnym danego rodzaju.
3. Jeżeli na stacji paliw płynnych w rozumieniu przepisów wydanych na
podstawie art. 7 ust. 2 pkt 2 ustawy z dnia 7 lipca 1994 r. – Prawo budowlane pojazdy
samochodowe mogą być ładowane lub tankowane paliwami alternatywnymi,
właściciel tej stacji umieszcza na tej stacji aktualne porównanie cen, o którym mowa
w art. 41a ust. 1.
4. Informacje, o których mowa w ust. 1–3, umieszcza się w widocznym
i dostępnym miejscu.
5. Kontrolę wykonania obowiązków informacyjnych, o których mowa w ust. 1–
4, przeprowadza Inspekcja Handlowa.
6. Minister właściwy do spraw gospodarki surowcami energetycznymi
w porozumieniu z ministrem właściwym do spraw energii określi, w drodze
rozporządzenia, szczegółowy sposób:
1) formułowania i udostępniania informacji, o których mowa w ust. 1,
2) oznakowania miejsc tankowania lub ładowania pojazdu samochodowego
paliwem alternatywnym, w tym urządzeń służących do tankowania lub
ładowania
3) (uchylony)
– biorąc pod uwagę konieczność udzielania użytkownikom pojazdów
samochodowych kompletnych informacji w zakresie poszczególnych rodzajów paliw
alternatywnych, a w przypadku, gdy zostały wydane odpowiednie Polskie Normy,
także ich postanowienia.
2025-01-21
©Kancelaria Sejmu s. 43/66