---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 62
doc_type: USTAWA
doc_number: Dz.U.2024.1289
article: 62
source_document: D20241289Lj.pdf
chunk_number: 72
---

Art. 62. 1. W przypadku gdy z raportu, o którym mowa w art. 61, wynika, że nie
została osiągnięta minimalna liczba punktów ładowania wskazana w art. 60 ust. 1,
wójt, burmistrz albo prezydent miasta dla gminy:
1) której liczba mieszkańców wynosi co najmniej 100 000 oraz
2) w której zostało zarejestrowanych co najmniej 60 000 pojazdów
samochodowych, oraz
3) w której co najmniej 400 pojazdów samochodowych przypada na
1000 mieszkańców
– sporządza plan budowy ogólnodostępnych stacji ładowania, zwany dalej „planem”.
2. Plan określa:
1) liczbę i lokalizację planowanych ogólnodostępnych stacji ładowania z liczbą
planowanych do zainstalowania w nich punktów ładowania, z uwzględnieniem
mocy każdego z tych punktów;
2025-01-21
©Kancelaria Sejmu s. 55/66
2) proponowany harmonogram budowy ogólnodostępnych stacji ładowania.
3. Wójt, burmistrz albo prezydent miasta opracowuje projekt planu w terminie
do dnia 15 marca 2020 r. i konsultuje go z mieszkańcami gminy, zamieszczając go na
stronie internetowej obsługującego go urzędu i wyznaczając termin na zgłaszanie
uwag. Termin konsultacji nie może być krótszy niż 45 dni, przy czym koniec tego
terminu nie może przypadać później niż dnia 31 maja 2020 r.
4. Projekt planu wójt, burmistrz albo prezydent miasta przekazuje operatorom
systemów dystrybucyjnych elektroenergetycznych, na obszarze działania których
planowane jest rozmieszczenie ogólnodostępnych stacji ładowania, w celu
uzgodnienia. Termin na uzgodnienie projektu planu nie może być krótszy niż 30 dni
od daty zakończenia konsultacji społecznych, o których w ust. 3.
5. Operatorzy uzgadniają projekt planu, biorąc pod uwagę moce przyłączeniowe
istniejące oraz przewidywane w planie rozwoju w zakresie zaspokojenia obecnego
i przyszłego zapotrzebowania na energię, o którym mowa w art. 16 ust. 4 ustawy z
dnia 10 kwietnia 1997 r. – Prawo energetyczne.
6. Operator systemu dystrybucyjnego elektroenergetycznego informuje
o uzgodnieniu projektu planu wójta, burmistrza albo prezydenta miasta oraz
przekazuje mu opracowany program przyłączania, o którym mowa w ust. 11.
7. Wójt, burmistrz albo prezydent miasta przekazuje projekt planu radzie gminy,
niezwłocznie po jego uzgodnieniu przez ostatniego operatora systemu
dystrybucyjnego elektroenergetycznego.
8. Rada gminy przyjmuje plan, w drodze uchwały, w terminie 14 dni od dnia jego
otrzymania.
9. Plan nie jest aktem prawa miejscowego.
10. Wójt, burmistrz albo prezydent miasta przekazuje przyjęty plan operatorom
systemów dystrybucyjnych elektroenergetycznych, informuje o jego przyjęciu
Prezesa URE oraz publikuje ten plan na stronie internetowej obsługującego go urzędu.
11. Na podstawie projektu planu przekazanego operatorowi systemu
dystrybucyjnego elektroenergetycznego, operator ten opracowuje program
przyłączania do systemu dystrybucyjnego elektroenergetycznego ogólnodostępnych
stacji ładowania przewidzianych w projekcie planu. Wójt, burmistrz albo prezydent
miasta wyznacza termin na opracowanie tego programu, nie krótszy niż 30 dni, licząc
od dnia przekazania temu operatorowi projektu planu.
2025-01-21
©Kancelaria Sejmu s. 56/66
12. Program przyłączania, o którym mowa w ust. 11, określa techniczne
i ekonomiczne warunki przyłączenia ogólnodostępnych stacji ładowania wskazanych
w projekcie planu wraz z przewidywanymi terminami przyłączenia.