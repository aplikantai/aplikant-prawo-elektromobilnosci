---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 44
doc_type: USTAWA
doc_number: Dz.U.2024.1289
article: 44
source_document: D20241289Lj.pdf
chunk_number: 66
---

Art. 44. 1. Minister właściwy do spraw klimatu:
1) monitoruje poziom osiągnięcia celów określonych w Krajowych ramach,
w szczególności na podstawie danych zawartych w rejestrze oraz wyników
badań statystycznych prowadzonych zgodnie z programem badań statystycznych
statystyki publicznej w rozumieniu ustawy z dnia 29 czerwca 1995 r.
o statystyce publicznej (Dz. U. z 2023 r. poz. 773 oraz z 2024 r. poz. 1222);
2) dokonuje, corocznie, oceny poziomu osiągnięcia celów określonych
w Krajowych ramach i publikuje ją na stronie internetowej obsługującego go
urzędu;
2025-01-21
©Kancelaria Sejmu s. 49/66
3) na podstawie oceny, o której mowa w pkt 2, sporządza, co 3 lata, sprawozdanie
z realizacji Krajowych ram, które przedstawia do zatwierdzenia Radzie
Ministrów w terminie do dnia 15 października trzeciego roku objętego sprawo-
zdaniem;
4) przekazuje Komisji Europejskiej zatwierdzone przez Radę Ministrów
sprawozdanie, o którym mowa w pkt 3, w terminie do dnia 18 listopada
trzeciego roku objętego sprawozdaniem.
2. Sprawozdanie, o którym mowa w ust. 1 pkt 3, zawiera w szczególności:
1) omówienie poziomu realizacji celów, o których mowa w art. 43 ust. 2 pkt 2 i 3,
oraz informacje o działaniach podjętych dla ich realizacji;
2) informacje o zastosowanych bezpośrednich instrumentach wsparcia,
w szczególności o instrumentach podatkowych oraz zachętach niefinansowych
do nabywania pojazdów napędzanych paliwami alternatywnymi lub budowy
infrastruktury tych paliw;
3) informacje o polityce stosowanej w zakresie zamówień publicznych w celu
wspierania wykorzystania paliw alternatywnych w transporcie;
4) ocenę konieczności instalacji punktów tankowania paliwa lotniczego ze źródeł
odnawialnych w portach lotniczych należących do sieci bazowej TEN-T;
5) informacje o procedurach i przepisach związanych z ułatwieniem obrotu
paliwami alternatywnymi w transporcie;
6) informacje o rocznej wielkości środków publicznych przeznaczonych na:
a) rozwój infrastruktury paliw alternatywnych,
b) wsparcie zakładów produkcyjnych w zakresie technologii związanych
z paliwami alternatywnymi,
c) wsparcie badań naukowych, rozwoju technologicznego i projektów
pilotażowych związanych z paliwami alternatywnymi
– w podziale na poszczególne paliwa alternatywne i rodzaje środków transportu;
7) informacje o przewidywanej liczbie zarejestrowanych na terenie kraju pojazdów
napędzanych paliwami alternatywnymi w latach 2020, 2025 oraz 2030.
Rozdział 6
Kary pieniężne