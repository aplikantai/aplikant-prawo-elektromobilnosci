---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 29
doc_type: USTAWA
doc_number: Dz.U.2024.1289
article: 29
source_document: D20241289Lj.pdf
chunk_number: 41
---

Art. 29. 1. Minister właściwy do spraw gospodarki surowcami energetycznymi
określi, w drodze rozporządzenia:
1) szczegółowe wymagania techniczne dotyczące bezpiecznej eksploatacji,
naprawy i modernizacji stacji gazu ziemnego,
2) rodzaje badań technicznych stacji gazu ziemnego przeprowadzanych przez UDT
albo TDT oraz sposób i terminy ich przeprowadzania,
3) wysokość opłat, o których mowa w art. 26 ust. 3 i art. 27 ust. 5
2025-01-21
©Kancelaria Sejmu s. 28/66
– kierując się koniecznością zapewnienia bezpieczeństwa funkcjonowania
i korzystania z tych stacji, jednolitości rozwiązań technicznych oraz biorąc pod uwagę
zakres badania przeprowadzanego przez UDT albo TDT oraz rodzaj przedmiotu tego
badania.
2. Minister właściwy do spraw gospodarki surowcami energetycznymi,
w porozumieniu z ministrem właściwym do spraw gospodarki morskiej oraz
ministrem właściwym do spraw żeglugi śródlądowej określi, w drodze
rozporządzenia:
1) szczegółowe wymagania techniczne dotyczące bezpiecznej eksploatacji,
naprawy i modernizacji punktów bunkrowania skroplonego gazu ziemnego
(LNG),
2) rodzaje badań technicznych punktów bunkrowania skroplonego gazu ziemnego
(LNG) przeprowadzanych przez TDT oraz sposób i terminy ich
przeprowadzania,
2a) zakres szkoleń, o których mowa w art. 28d ust. 1,
3) wysokość opłaty, o której mowa w art. 28 ust. 5 i w art. 28a ust. 3
– kierując się koniecznością zapewnienia bezpieczeństwa funkcjonowania
i korzystania z tych punktów, jednolitości rozwiązań technicznych oraz biorąc pod
uwagę zakres badania przeprowadzanego przez TDT oraz rodzaj przedmiotu tego
badania.