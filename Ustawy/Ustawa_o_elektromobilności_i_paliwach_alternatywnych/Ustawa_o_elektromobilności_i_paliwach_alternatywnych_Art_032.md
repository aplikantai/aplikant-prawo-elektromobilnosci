---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 32
doc_type: USTAWA
doc_number: Dz.U.2024.1289
article: 32
source_document: D20241289Lj.pdf
chunk_number: 51
---

Art. 32. 1. Generalny Dyrektor Dróg Krajowych i Autostrad opracowuje plan
lokalizacji ogólnodostępnych stacji ładowania oraz stacji gazu ziemnego wzdłuż
pozostających w jego zarządzie dróg sieci bazowej TEN-T, na okres nie krótszy niż
5 lat.
2. Plan, o którym mowa w ust. 1, określa liczbę i miejsce położenia
ogólnodostępnych stacji ładowania oraz stacji gazu ziemnego, z uwzględnieniem
punktów tankowania sprężonego gazu ziemnego (CNG) oraz punktów tankowania
2025-01-21
©Kancelaria Sejmu s. 34/66
skroplonego gazu ziemnego (LNG), niezbędnych do pokrycia zapotrzebowania na
paliwa alternatywne w pojazdach poruszających się po drogach sieci bazowej TEN-T.
3. Generalny Dyrektor Dróg Krajowych i Autostrad konsultuje projekt planu,
o którym mowa w ust. 1, z właściwymi operatorami systemów dystrybucyjnych
elektroenergetycznych i gazowych oraz z podmiotami zarządzającymi miejscami
obsługi podróżnych, o których mowa w przepisach wydanych na podstawie
art. 7 ust. 2 pkt 2 ustawy z dnia 7 lipca 1994 r. – Prawo budowlane.
4. Operatorzy systemów dystrybucyjnych elektroenergetycznych i gazowych
oraz podmioty zarządzające miejscami obsługi podróżnych, o których mowa
w przepisach wydanych na podstawie art. 7 ust. 2 pkt 2 ustawy z dnia 7 lipca 1994 r.
– Prawo budowlane, przekazują stanowisko do projektu planu, o którym mowa
w ust. 1, w terminie 2 miesięcy od dnia otrzymania tego projektu. Stanowisko zawiera
ocenę technicznych i ekonomicznych warunków przyłączenia punktów ładowania
oraz stacji gazu ziemnego w lokalizacjach wskazanych w planie, o którym mowa
w ust. 1.
5. Generalny Dyrektor Dróg Krajowych i Autostrad publikuje plan, o którym
mowa w ust. 1, wraz z wynikami konsultacji i stanowiskami operatorów systemów
dystrybucyjnych elektroenergetycznych i gazowych, na stronie internetowej
obsługującego go urzędu.
6. Generalny Dyrektor Dróg Krajowych i Autostrad w planie, o którym mowa
w ust. 1, może ująć lokalizację punktów tankowania wodoru, czyli zespołów urządzeń
służących do zaopatrywania w wodór pojazdów napędzanych wodorem w celu napędu
silników tych pojazdów, jeśli lokalizacja takich punktów będzie uzasadniona
potrzebami rozwoju rynku paliw alternatywnych. Przepisy ust. 2–5 stosuje się
odpowiednio.