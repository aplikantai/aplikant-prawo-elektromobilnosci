---
law_title: "Ustawa o elektromobilności i paliwach alternatywnych"
category: Ustawy
legal_provisions: Art. 28d
doc_type: USTAWA
doc_number: Dz.U.2024.1289
article: 28d
source_document: D20241289Lj.pdf
chunk_number: 40
---

Art. 28d. 1. Osoby zaangażowane w bunkrowanie skroplonym gazem ziemnym
(LNG) posiadają niezbędne w tym zakresie kompetencje potwierdzone
udokumentowanym uczestnictwem w szkoleniach w zakresie zasad bezpieczeństwa
bunkrowania skroplonym gazem ziemnym (LNG) jednostek pływających oraz
w zakresie czynności wykonywanych przez te osoby.
2. Operator punktu bunkrowania skroplonego gazu ziemnego (LNG):
1) zapewnia, że osoby zaangażowane w bunkrowanie skroplonym gazem ziemnym
(LNG) spełniają wymagania określone w ust. 1;
2) wyznacza spośród osób, o których mowa w pkt 1, osobę odpowiedzialną za
koordynację bunkrowania skroplonym gazem ziemnym (LNG), w tym za
współpracę z osobami odpowiedzialnymi za bezpieczeństwo bunkrowania
skroplonym gazem ziemnym (LNG) ze strony bunkrowanej jednostki
pływającej.
3. Osoba odpowiedzialna, wyznaczona zgodnie z ust. 2 pkt 2, odpowiada za
koordynację działań awaryjnych, do czasu ewentualnego przejęcia koordynacji przez
wyspecjalizowane służby.